# -*- mode: mandoku-view; -*-
#+TITLE: 八旬萬壽盛典
#+DATE: 2015-08-24 22:52:22.552393
#+PROPERTY: ID KR2m0040
#+PROPERTY: BASEEDITION WYG    
#+PROPERTY: JUAN 卷十二
<pb:KR2m0040_WYG_012-1a>¶
　欽定四庫全書¶
　八旬萬夀盛典卷十二¶
　聖徳(八/)　　(仁徳二/)¶
　皇上加恩宗室以乾隆四十七年¶
　欽定品秩復以四十八年正月¶
　普宴於¶
　乾清宫¶
　　　乾隆四十七年九月十五日奉¶
<pb:KR2m0040_WYG_012-1b>¶
　上諭近觀蒙古世襲家譜知各蒙古王公子嗣及閒散¶
　　台吉塔布囊年已及嵗者俱各按定例給以應得品¶
　　級頂帶而宗室中除承襲封爵及現有官職外其閒¶
　　散宗室向無按品給頂之例現在宗支繁衍𤓰&KR1705;緜¶
　　延皆我¶
祖¶
宗派系流傳譜列銀潢名登¶
玉牒乃以身無職級竟至與齊民無别殊不足以示親親¶
<pb:KR2m0040_WYG_012-2a>¶
　　而崇體制著將王貝勒貝子公子嗣及閒散宗室年¶
　　已及嵗者俱照蒙古王公台吉塔布囊之例分别給¶
　　予品級官頂帶宗室現在當差職分較小者准其與¶
　　閒散宗室一體照例換給官頂在宗室等身有品級¶
　　自必各知自愛不致蕩檢踰閑其中或有不肖犯法¶
　　之人亦照蒙古台吉塔布囊之例即行革去官頂如¶
　　此則扵褒榮之中仍寓勸懲之意藉此可以教育成¶
　　全而天家子姓俱得邀章服之榮益足昭國家睦族¶
<pb:KR2m0040_WYG_012-2b>¶
　　展親之詣甚盛典也所有如何分别嫡庶等第酌給¶
　　官頂之處著大學士軍機大臣會同宗人府詳悉妥¶
　　議具奏至¶
聖祖¶
世宗之孫及現在皇子皇孫曽孫元孫軰俱可戴紅絨結¶
　　頂其如何分别支派逺近准其戴用之處亦著一并¶
　　妥議具奏再覺羅亦係宗親但派系稍逺向原准其¶
　　同旗人應試出仕且有任各省州縣者若一體另結¶
<pb:KR2m0040_WYG_012-3a>¶
　官頂扵現行統屬儀制轉多未協毋庸另行議及將¶
　此通諭知之¶
御製敦叙殿得句(癸夘/)¶
丙寅斯設宴丗載逮今年(憶丙寅八月扵敦叙殿錫宴/宗親維時與宴者朕諸叔昆)¶
(弟子姓凡百人有事未至者尚五十餘人有/柏梁體聫句詩逮今癸夘凡三十八年矣)彼聚尊及¶
近兹聫卑以全窄嫌庭院席寛就殿墀筵(昨嵗加恩宗/室分别議及)¶
(頂戴兹以春正十日嘉宴行慶賀禮本支繁衍至二千/人瀛臺敦叙殿墀限扵地隘難以肆筵因扵乾清宫丹)¶
(陛上錫宴實/盛典佳話也)數典實因此重成五字篇¶
<pb:KR2m0040_WYG_012-3b>¶
御製正月十日乾清宫普宴宗室得句誌喜十韻(有序/癸夘)¶
　韶開玉琯堯蓂敷十葉之春派毓璇源姬瓞衍萬年¶
　之祚昔初紀展親錫宴敞瀛苑而聫賡洎昨秋詔爵¶
　宣綸普天潢而示寵懋典踵行扵敦叙廣筵肇唘扵¶
　乾清臚子姓者凡二千人支繁十世自王公以及三¶
　四品燕衎一堂既増秩以賜金復承筐而授斚序賢¶
　序齒孝弟之心油然有本有文禮樂之事備矣仰¶
龍興扵東土慶逮雲礽遡麟趾扵西京恩推水木凖四¶
<pb:KR2m0040_WYG_012-4a>¶
　十九旗之世例爾子孫勉承錫類之榮席百丗餘載¶
　之皇圖我國家永迪興仁之教歡申渥闓喜誌長言¶
事成時節藉因縁宗子加官此日全(向来閒散宗室無/按品給頂之例昨)¶
(嵗秋因閲䝉古家譜知各蒙古王公子嗣年已及嵗者/俱給以頂戴陡恩我宗室支派繁衍轉無職級不足以)¶
(示親親而崇體制爰降㫖將王貝勒貝子公之嗣及宗/室年已及嵗者俱照蒙古王公台吉塔布囊之例分别)¶
(給予頂戴其宗室現在當差職分較小者亦准其與閒/散宗室一體給與頂戴因令大學士軍機大臣㑹同宗)¶
(人府分别/詳議奏聞)四代未行或有待(自我蒙古世祖定鼎燕京/加恩    世襲即為今現)¶
(行例而我宗室除王公以至奉恩将軍各有世襲其餘/盡為閒散宗室無頂戴官䘖我    皇祖    皇考加)¶
<pb:KR2m0040_WYG_012-4b>¶
(恩宗室者無所不至而未降斯㫖即予歴四十七年之/久亦未思及此昨秋方有此諭豈非舉大事亦必有時)¶
(節因/縁乎)一時爰舉乃無愆¶
仁皇¶
憲帝恩垂鑒近派逺支禄永延式詠緜𤓰胥¶
祖澤遂歌行葦列賔筵¶
六朝慶衍葉百億十世居滋人二千(我朝宗室皆本支/太祖髙皇帝)¶
(雲礽繁衍已及十世此次與宴自王貝勒貝子公以及/三四品頂戴者共一千三百八人其三四品頂戴人員)¶
(有事不能與宴者五百六十九人合計共二/千人各頒賜如意朝珠文玩綺帛銀兩有差)起瀋前勲¶
<pb:KR2m0040_WYG_012-5a>¶
寧忘爾例元後嗣合同然(戊戌年因恭閲藎臣列聖實/錄得備悉懿親    勤勞佐)¶
(命之勲因降㫖復還睿親王多爾衮封號追諡曰忠並/令補繼襲封又豫親王多鐸禮親王代善鄭親王濟爾)¶
(哈朗肅親王豪格克勤郡王岳託其子孫所襲均非始/封之名交軍機大臣㑹同宗人府議復其原號並補置)¶
(牌位配享子嗣太廟至蒙古乃元之後裔其王公台吉/塔布嚢等    年巳及嵗者尚各按定例給以應得品)¶
(級頂戴况宗室閒散名登此可玉牒自應一體定議給/予頂戴且俾各知自愛藉    以教育成全益足昭國)¶
(家展親睦/族之誼)簪纓被矣禮義朂家室肫乎孝弟先醉酒莫¶
言兹飽徳篤親匪曰慢興賢已欣設席長㓜序復有承¶
筐次第宣共沐¶
<pb:KR2m0040_WYG_012-5b>¶
天庥示海宇大清國祚萬斯年¶
　　　(臣/)等謹案黄帝二十五宗得姓者十四人祚延¶
　　　於後髙陽髙辛氏有才子十六族世濟其美堯¶
　　　典稱九族親睦周詩美同姓大封古帝王祥洽¶
　　　貞齡茂鍾世緒由来尚矣我¶
　皇上寳籙凝釐¶
　萬年昌祚遡自¶
太祖以下至奉字派為十一世¶
<pb:KR2m0040_WYG_012-6a>¶
　敬念¶
祖宗延禧之厚¶
聖神篤祜之隆於乾隆四十七年¶
　欽定宗室品秩¶
　寵班冠服典懋肆筵維時萃二千人之衆¶
　介眉獻觥歡臚慶牒盖¶
　立愛自親始¶
　興仁以孝弟先扵以知¶
<pb:KR2m0040_WYG_012-6b>¶
　聖天子令徳夀豈其¶
　恩誼為最摯者矣¶
皇上優眷臣工乾隆四十九年¶
命自三品以上年逾七十者俱免早朝五十一年¶
賞降革留任官員仍支俸米五十三年¶
諭閣臣不兼部務者並准俸米雙支如例¶
　　乾隆四十九年九月二十七日奉¶
上諭朕年老寡寐每日夙興原即扵養心殿視事諸臣¶
<pb:KR2m0040_WYG_012-7a>¶
　自家入朝趨直住居稍逺者其起身必當更早大學¶
　士嵇璜蔡新伍彌泰俱年逾七旬現交冬令氣候漸¶
　冷若衝寒早起扵頤養之道究屬非宜嗣後嵇璜蔡¶
　新伍彌泰俱著加恩令其扵日出後進朝如遇風雪¶
　沍寒之日即不入直亦可其三品以上七旬之大臣¶
　凖此以示朕優眷老臣之意¶
　　乾隆五十一年二月初七日奉¶
上諭向来在京文武官員有罰俸處分者止罰俸銀其¶
<pb:KR2m0040_WYG_012-7b>¶
　俸米仍支領而降革留任人員因重分較重是以降¶
　級留任者照所降之級支領俸米革職留任者停其¶
　支領第念在京官員多仰藉禄糈以資辦公若将俸¶
　米一併停減當差未免拮据其令自今以後凡在京¶
　文武官員有降級革職留任者止将俸銀分别停減¶
　其應得俸米俱准其照原品支領以示朕體恤臣工¶
　禄以養㢘之意且京師多米流通亦一善事也¶
　　乾隆五十三年七月初二日奉¶
<pb:KR2m0040_WYG_012-8a>¶
上諭向来六部尚書侍郎每年俱給予雙俸雙米而大¶
　學士之兼管部務者則照尚書例俸米俱屬雙支其¶
　不兼部之大學士每年係雙俸單米大學士領袖班¶
　聫職分較大所得俸米比尚書轉少殊未允協嗣後¶
　大學士之不兼部務者亦著加恩給與雙俸雙米以¶
　符體制¶
　　　(臣/)等伏覩我¶
　皇上推恩臣工有加無已自夫¶
<pb:KR2m0040_WYG_012-8b>¶
　夀逾古稀勤勞如一沍寒戒候猶求衣問燎之不遑¶
　　　迺蒙¶
　眷愛耆臣¶
　詔扵日出趨直凡兹有位靡弗忭勉之交深者矣敬¶
　　　惟¶
　皇上徳懋於勞已而¶
　仁實周扵恤人即如禄糈之頒或分非應得或例不¶
　　　兼支皆荷¶
<pb:KR2m0040_WYG_012-9a>¶
　優予之恩以¶
　示同仁而符體制(臣/)等益惟殫夙夜之誠以庶㡬敬¶
　　　事後食之義用冀稍酬豢養云爾¶
皇上加恩武臣乾隆四十六年¶
命増内外官養㢘並¶
諭一切賞用凖支正省其各省原扣兵丁名糧改挑實¶
　　額¶
　　乾隆四十六年六月初四日奉¶
<pb:KR2m0040_WYG_012-9b>¶
上諭向来各省提鎮以下至將弁等俱有分扣兵丁名¶
　糧作為得項者此固舊例如此且武職衙門非如文¶
　員之定有養㢘是以即将此項為公用養贍之資但¶
　此例定自何年或係雍正年間議定文職養㢘時一¶
　體酌給其每員應得若干係何名目各省是否一例¶
　按照地方情形品級大小酌定數目多寡又或各省¶
　參差不同著交各該部将定例年月及現在欵項數¶
　目分晰查眀開單具奏至此事因仍已久恐又有於¶
<pb:KR2m0040_WYG_012-10a>¶
　定數外私自尅扣増添者若每員任内私扣一名後¶
　任積漸加増侵扣無所底止督撫姑息不加查察久¶
　之即為虚額空糧之弊尤不可不徹底清查著通諭¶
　各督撫将各省提鎮以下武職現在分扣名糧實數¶
　及有無私添之處查明據實具奏此事既久朕槩従¶
　寛不究若稍有𨼆匿或致别經查出惟該督撫是問¶
　将此通諭知之¶
　　乾隆四十六年八月十五日奉¶
<pb:KR2m0040_WYG_012-10b>¶
上諭國家設民衛民簡核軍實期扵行伍整齊兵額充¶
　足如兵丁等紅白事件従前設有生息恵濟銀兩以¶
　資賞卹後因生息名色有闗國體特敇停止昨據阿¶
　桂奏陜甘添兵案内籌及賞卹聲請酌復恵濟銀兩¶
　朕以國家賞兵之費藉商生息支給究屬非宜已𫝊¶
　諭阿桂等令其動用正項開銷矣兹袁守侗海禄前¶
　赴行在令軍機大臣傳㫖詢問直𨽻雲南賞兵銀兩¶
　支銷欵項據稱直𨽻裁扣公糧銀二萬兩雲南裁扣¶
<pb:KR2m0040_WYG_012-11a>¶
　　公糧銀一萬六千餘兩以備賞用等語看来各省大¶
　　都如此兵丁紅白銀兩原係加恵營伍格外施恩若¶
　　因此裁扣名糧致兵額不足殊非核實營伍之道况¶
　　今户部帑項豐盈各省藩庫積存充裕即現在京營¶
　　添兵四千九百名陜甘二省各營添一萬二千九百¶
　　餘名其馬步糧餉合之各省兵賞卹紅白銀兩約筭¶
　　嵗支尚不及百萬國家何靳此費不令開銷正帑而¶
　　各省乃紛紛裁扣名糧又且請復生息甚無謂也朕¶
<pb:KR2m0040_WYG_012-11b>¶
　　臨御四十六年以来惟事事以敬¶
天勤民為念凡三次普免天下地丁錢糧兩次普蠲各省¶
　　漕糧以及遇灾即賑總計何啻萬萬又並未加増賦¶
　　税仰荷¶
上蒼嘉祐開拓邊陲府蔵殷實國用充饒朕又豈肯稍存¶
　　靳惜致令有司開聚斂尅扣之端乎所有各省營伍¶
　　賞卹兵丁紅白銀兩自乾隆四十七年為始著扵正¶
　　項支給造册報部核銷至各省提鎮以下武職貟弁¶
<pb:KR2m0040_WYG_012-12a>¶
　俱有應得坐糧馬乾等項前於六月内業經降㫖通¶
　諭各省督撫將各該省武職所得公項逐一查明覆¶
　奏俟奏報到齊令軍機大臣㑹同該部核辦照文員¶
　之例議給賞養㢘其所扣兵餉即可挑補實額核計¶
　添給養㢘嵗支亦不及二百萬兩官員既無拮据而¶
　各省又増添兵力於營伍大有禆益朕御極之初户¶
　部庫項不過三千萬餘兩今已増至七千餘萬復有¶
　何不足而不加恵天下散財以得民乎所有辦理添¶
<pb:KR2m0040_WYG_012-12b>¶
　補兵額紅白賞卹銀兩及裁添名糧養㢘縁由明晰¶
　曉諭中外知之¶
　　　(臣/)等伏惟我¶
　　國家撫御承平官有常禄不於文武生區别之見¶
　　　邇年來¶
　皇上恩加軍旅優恤戎行特奉¶
　温綸兼籌贍養之費自専閫以逮末弁胥¶
　命與文職一體増給養㢘復¶
<pb:KR2m0040_WYG_012-13a>¶
　申諭一切賞用悉予嵗支其原扣名糧改補實額俾¶
　　　免虚糜盖¶
　聖天子於持平之中寓核實之道因時酌劑而不使¶
　　　習沿例事致¶
　恩澤之或有未均也立法如是其周¶
　施仁如是其溥以視唐府兵致假人為傭宋屯軍僅¶
　　　給錢宴犒其本末輕重何如也㢤¶
皇上加恵寒畯疊舉大挑之典乾隆四十六年¶
<pb:KR2m0040_WYG_012-13b>¶
詔舉行如例五十二年¶
恩命於㑹試榜前舉行並給年老舉子職䘖¶
　　有差(分載門/盛事)¶
　　乾隆四十六年五月初五日奉¶
上諭各省大挑舉人分發試用原以疏通壅滯俾得及¶
　鋒自試向例原以省分大小酌定挑數自乾隆三十¶
　七年壬辰大挑部臣始以逺省挑十之六近省挑十¶
　之五定例請㫖固為邊逺士子跋渉較艱格外優恤¶
<pb:KR2m0040_WYG_012-14a>¶
　起見而未思及近省中式者本来人多逺省本來人¶
　少兹朕閲本年各省大挑舉人名單内所挑近省科¶
　分有逺至三十五六年者而逺省科分冣久總不過¶
　二十餘年揆其所以盖因直𨽻江浙等省近係中式¶
　舉人㑹試三科後始行揀選而雲貴川廣等逺省㑹¶
　試一科後即行揀選是以逺省科分略深者業已挨¶
　班選用其得官已較近省為優今大挑舉人若再按¶
　五六分挑取則大省科分較深之舉人轉多壅滯扵¶
<pb:KR2m0040_WYG_012-14b>¶
　一視同仁之道未為平允除本年已經辦畢毋庸再¶
　議外至乾隆五十二年丁未科再加恩舉行大挑時¶
　無論省分逺近但就人數多寡均匀挑取俾各省士¶
　子均得乘時自効以示朕加恵寒畯之至意¶
　　乾隆五十二年三月二十一日奉¶
上諭向来大挑舉人俱於㑹試榜後該部定期奏請揀¶
　選但念各省舉人㑹試旅食京師若俟榜發後再行¶
　挑選未免又需時日此次大挑舉人著即在榜前辦¶
<pb:KR2m0040_WYG_012-15a>¶
　理俾得及早回籍毋需守候以示體恤再此内有年¶
　老舉人精力巳衰情願得受京䘖者並著派出揀選¶
　之王大臣照上屆之例按其年齒分别存記俟榜發¶
　後開單具奏照例賞給職䘖用昭恵愛耆齡夀考作¶
　人至意¶
　　　(臣/)等伏惟四方多士幸際¶
　昌辰羣霑¶
　慶澤無不奮志科名而我¶
<pb:KR2m0040_WYG_012-15b>¶
　皇上加恵寒氊屢舉挑選之典¶
　七旬萬夀後已兩次行之復以人數多寡各殊守候¶
　　　需時可念酌示變通用廣選途而矜旅食即在¶
　　　耆儒未遇皆邀格外之¶
　榮施扵以知士類蒙庥無在非¶
　大聖人曲成不遺之徳也¶
皇上預籌民食本年¶
萬夀聖節¶
<pb:KR2m0040_WYG_012-16a>¶
特派大臣於京師五城發粟平糶¶
　　乾隆五十五年七月二十七日奉¶
上諭本年朕八旬夀辰各直省文武大吏齊集京師者¶
　多率土臣民共伸祝嘏兼之辦理慶典㸃綴商匠雲¶
　集人數實衆京城米價不無稍増現在京倉米數充¶
　盈著發給梭米三萬石照時價減糶事務著派胡季¶
　堂保成諾穆親蔣賜&KR1658;鐡保吉慶虔禮寳姜晟徳成¶
　張若渟每城二人妥為經理於月月初一日起開倉¶
<pb:KR2m0040_WYG_012-16b>¶
　出□以平市價而裕民食副朕行慶施恵有加無巳¶
　至意¶
　　　(臣/)等欽惟我¶
　皇上仁溥如天¶
　恩施自近今秋恭舉¶
　慶典羣方奔走偕来鱗集¶
　　輦下爰頒¶
　闓諭發粟三萬石¶
<pb:KR2m0040_WYG_012-17a>¶
　命大臣扵京師五城平糶煌煌¶
　徳意即一事而¶
　宅心之廣大具可見矣伏惟¶
　聖天子博愛長人式法扵涵濡休養固已¶
　愷恵流而政經舉朝野中外身被心知乃至日用飲¶
　　　食之微亦徧羣黎百姓之徳以是¶
　錫祥保泰迓¶
天祜而揚¶
<pb:KR2m0040_WYG_012-17b>¶
祖庥吉祚大来以愉以懌是所謂包四徳貫四端¶
　體仁即以體元體元即以¶
　體乾是致¶
　樂以天下¶
　夀以萬世者也臣等躬逢誌盛挂一漏百雖分類恭¶
　　　載藉窺¶
　福徳相因之本而¶
　浩蕩難名實無以鋪張懿茂云爾¶
