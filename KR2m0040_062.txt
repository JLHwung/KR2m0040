# -*- mode: mandoku-view; -*-
#+TITLE: 八旬萬壽盛典
#+DATE: 2015-08-24 22:52:23.850841
#+PROPERTY: ID KR2m0040
#+PROPERTY: BASEEDITION WYG    
#+PROPERTY: JUAN 卷六十二
<pb:KR2m0040_WYG_062-1a>¶
　欽定四庫全書¶
　八旬萬夀盛典卷六十二¶
　恩賚(一/)　(本年恩詔一/)¶
　　　(臣/)等欽惟我¶
　皇上泰運輯釐寰宇均被五十餘年中¶
　慶洽¶
　恩滂莫能紀數自¶
　古稀大慶稱祝未俞¶
<pb:KR2m0040_WYG_062-1b>¶
　恵施仍溥迨夫¶
　　國慶重逄式敷¶
　渥賚實昭千百代未備之規模蓋帝王之恩以綏夀與¶
　　　帝王之夀以廣恩有推暨於靡已者我¶
　皇上之恩皆本¶
天¶
祖之恩以為恩¶
天篤眷而祗承申命之庥¶
<pb:KR2m0040_WYG_062-2a>¶
祖詒謀而逺紹錫光之慶惟¶
　實心行乎實政斯¶
　大夀沛以大仁兹屆¶
　八旬蕃祉¶
　徳音鬯發既特先登俊之科復重申普蠲之令䦕詔布¶
　　　愷¶
　詔謄廿有二條¶
　　廣殿賜酺典茂十年一舉¶
<pb:KR2m0040_WYG_062-2b>¶
　東廵以薦馨祈福¶
　秋覲以行慶示慈内自王公卿尹下至工商藝事之㣲¶
　　　外而藩服君長以逮陪隸奔走之衆莫不輸忱効¶
　　　祝即莫不¶
　優賚普霑極非常之異數是我¶
　皇上萬萬年錫福敦仁之元化益叶¶
　萬萬年頤夀保泰之貞符揆諸¶
　御論恵心恵徳之㫖所謂勿問其施亦不計及人之愛¶
<pb:KR2m0040_WYG_062-3a>¶
　　　戴者自然而無施之弗溥無愛戴之弗殫其誠¶
　元吉有孚民說無疆應斯象也從兹¶
　大介洪龎頻宣¶
　闓澍中外淪浹奕禩垂光詎僅兹簡牒所登遂足以揚¶
　　　淳而闡澤也歟¶
　　　乾隆五十五年¶
　皇上八旬萬夀正月初一日¶
　御殿受賀禮儀¶
<pb:KR2m0040_WYG_062-3b>¶
　特頒¶
　恩詔諸臣民於¶
　　天安門跪聼宣讀禮(臣/)欽奉頒發如制¶
　　奉¶
天承運¶
　皇帝制曰朕誕膺¶
景命䖍鞏丕基思錫極以用敷凛聿懐于昭事於今五十¶
　　五年矣仰荷¶
<pb:KR2m0040_WYG_062-4a>¶
上蒼篤眷¶
列聖詒謀㝢縣乂安朝宁雍肅宫廷之上五代一堂垓極¶
　　之遥萬方同軌粤以今兹八月為朕夀届八旬前因¶
　　籲請諸臣勉允祝釐之請亦既恩敷多士特䦕登俊¶
　　之科而且停貢獻之繁文禁郡邑之私祝務黜華而¶
　　崇實諒孚徳而恵心廼者阮光平不戰歸誠寵畀藩¶
　　封之爵廓爾喀騰歡靣内長依屬國之班緬甸荒陬¶
　　遣使逺呈金表生畨異域輸心來叩彤墀矧夫内郡¶
<pb:KR2m0040_WYG_062-4b>¶
　　耆氓外藩夀耉逾期頤者千餘計見曽元者二百家¶
　　嘉和㑹之咸勤屬享王之畢至朕撫延洪之運躬宵¶
　　旰之勞問夜求衣劼毖倍厪於宥宻廵方肄武精神¶
　　式固於純常厯年陳無逸之篇終日勵自勤之訓惟¶
　　徳惟勤恤将敬為受天永命祈曰夀曰康寧聿慰我¶
　　薄海羣黎望昔卌五載古稀介景推仁曽逮閭閻迨¶
　　五十年國慶重熈恵下復頒綸綍獲此久長之祉彌¶
　　殷懐保之忱我¶
<pb:KR2m0040_WYG_062-5a>¶
皇祖聖夀六旬先普蠲夫惟正予一人恩施三沛仍祗遹¶
　　以攸行凡所以引養引恬並切夫求寧求莫是用龎¶
　　鴻佈澤單緝熈夙夜之心惟期溥率翔和綿保定升¶
　　恒之盛所有應行事宜䦕列於後¶
　　一五嶽四瀆等祀及風雲雷雨火各神應遣官致祭¶
　　著察例舉行¶
　　一各直省有同堂五世者著各督撫查明具奏賜予¶
　　恩賚¶
<pb:KR2m0040_WYG_062-5b>¶
　　一自王公以下覺羅十五嵗以上者俱加恩賜¶
　　一公主以下至格格俱加恩賜¶
　　一王妃以下奉恩将軍妻以上年過六十者俱加恩¶
　　賜¶
　　一外藩王貝勒貝子公扎薩克台吉塔布囊及其福¶
　　晉妻室年過六十者俱加恩賜¶
　　　一滿漢大臣及命婦年過六十者俱加恩賜¶
　　　一内外滿漢文武各官俱加一級¶
<pb:KR2m0040_WYG_062-6a>¶
　一内外大小各官除各以現在品級已得封贈外凢¶
　陞級及改任者著照新銜封贈¶
　一内外文武官員有因公罣誤降革留任者該部查¶
　明奏請䦕復¶
　一國子監貢監生及各官學教習免坐監期一月¶
　一各省儒學以正貢作恩貢以次貢作嵗貢¶
　一滿漢孝子順孫義夫節婦該管官細加諮訪確具¶
　事實奏交禮部核實旌表¶
<pb:KR2m0040_WYG_062-6b>¶
　一滿漢兵丁曾經効力行間因病年老閒住者著加¶
　恩賜¶
　一八旗滿洲䝉古漢軍兵丁及内扎薩克喀爾喀等¶
　䝉古年七十八十九十以上者分别賞賚至百嵗者¶
　題明旌表並加賞大縀一疋銀十兩¶
　一軍民年七十以上者酌加賞賚八十以上者給與¶
　絹一疋棉一斤米一石肉十斤九十以上者倍之至¶
　百嵗者題明旌表並加賞大縀一疋銀十兩¶
<pb:KR2m0040_WYG_062-7a>¶
　一各省道路橋梁間有損壊者著該地方官查明修¶
　理以利行旅¶
　一各省現犯軍流以下人犯俱著减等發落其在配¶
　軍流人犯已過十年安分守法别無過犯者著各省¶
　督撫分别咨部查照向例核議奏請省釋¶
　一各省監禁人犯著将上年秋朝審緩决至三次各¶
　犯仍照節次查辦之例查明所犯情節分别减等發¶
　落其緩决二次人犯内有案情本輕可予矜原者亦¶
<pb:KR2m0040_WYG_062-7b>¶
　著該部查明請㫖定奪¶
　一各處養濟院所有鰥寡孤獨及殘疾無靠之人有¶
　司留心以時養贍毋致失所¶
　一從前各省偏灾地方所有借給貧民籽種口糧牛¶
　具等項查明實係力不能完者着予豁免¶
　一¶
厯代帝王陵寢¶
先師孔子闕里應遣官致祭著察例舉行¶
<pb:KR2m0040_WYG_062-8a>¶
　　於戱予惟從欲以治庸降徳于衆兆民¶
天其申命用庥綏眉夀於皇多祜布告天下咸使聞知¶
　皇上御殿頒¶
　萬夀恩詔儀¶
　　　正月初一日昧爽鑾儀衛官預陳¶
　皇上鑾儀樂部官設樂禮部鴻臚寺官預設¶
　詔書黄案于¶
　　太和殿内東旁鑾儀衛設黄蓋雲盤於丹墀内禮部¶
<pb:KR2m0040_WYG_062-8b>¶
　　　官設龍亭香亭於¶
　　午門外工部官設金鳳於¶
　　天安門上正中設宣¶
　詔臺於門上東第一間内閣學士具朝服恭捧¶
　詔書安設於¶
　　太和殿内東旁黄案上恭俟¶
　皇上陞殿受慶賀禮大學士捧¶
　詔書至¶
<pb:KR2m0040_WYG_062-9a>¶
　太和殿簷下授禮部堂官禮部堂官跪受由中階左¶
　　旁至丹陛正中安設於黄案上行一跪九叩禮跪¶
　　捧¶
詔書起由中階降禮部官捧雲盤跪接¶
詔書安置雲盤内舉起鑾儀衛張黄蓋由中路出¶
　太和門文武百官朝鮮安南琉球暹羅使臣暨廓爾¶
　　喀來使等由¶
　昭徳門¶
<pb:KR2m0040_WYG_062-9b>¶
　貞度門随出是時¶
皇上受賀禮成還¶
　宫禮部官捧¶
詔書至¶
　午門外安設龍亭内行一跪三叩禮鑾儀衛校尉舁¶
　　亭香亭在前龍亭在後樂部和聲署作導迎樂¶
　御仗前引禮部堂官司官随至¶
　天安門城樓捧¶
<pb:KR2m0040_WYG_062-10a>¶
詔官於龍亭前行一跪三叩禮捧¶
詔書至髙臺設於黄案上龍亭香亭移設於¶
　天安門前正中文武百官於金水橋南按翼齊集鴻¶
　　臚寺官贊排班贊進文武百官皆排班北向立耆¶
　　老領催另為一班俱随排立宣¶
詔官登臺西向立鴻臚寺官贊有¶
詔衆皆跪宣讀官宣清漢¶
詔書訖贊叩衆行三跪九叩禮捧¶
<pb:KR2m0040_WYG_062-10b>¶
詔官捧¶
詔書置朶雲内綵繩懸繋由金鳳口中銜下禮部官接¶
　　受仍安設於龍亭内由¶
　大清門出樂部和聲署作樂¶
　御仗前引至禮部望¶
　闕排列香案禮部堂官率司員行三跪九叩禮恭鐫¶
詔書頒行天下¶
　　禮部謹¶
<pb:KR2m0040_WYG_062-11a>¶
　奏為奏明請¶
㫖事查定例恭遇¶
慶典¶
頒發¶
恩詔臣部鐫刻謄黄頒給在京王公及各部院八旗等¶
　　衙門至各省應頒¶
詔書於内閣中書各衙門筆帖式内揀選咨送(臣/)部掣¶
　　簽由兵部給發勘合前徃頒發每次敬謹遵行在¶
<pb:KR2m0040_WYG_062-11b>¶
　　案今年恭遇¶
皇上¶
八旬萬夀頒¶
詔天下(臣/)部恭鐫謄黄将應頒之王公及部院八旗照¶
　　例頒發外其各省将軍督撫提鎮應派賫送人員¶
　　行據各衙門陸續移送到部照例令各該員掣定¶
　　處所由兵部給發勘合遵照定限恭賫¶
詔書前徃頒發再朝鮮國應頒¶
<pb:KR2m0040_WYG_062-12a>¶
詔書例應奏𣲖大臣侍衛賫送如遇有該國使臣在京¶
　　俱經(臣/)部奏明即交該使臣帯徃以省紛繁此次¶
　　正值該國年貢使臣在京其頒發朝鮮¶
詔書應請即交該國使臣帯徃理合奏明請¶
㫖㳟候¶
命下(臣/)等欽遵辦理為此謹¶
　奏請¶
㫖乾隆五十五年正月初八日奏本日奉¶
<pb:KR2m0040_WYG_062-12b>¶
㫖知道了其安南琉球暹羅三國亦著照朝鮮之例一¶
　體頒發恩詔即交各該貢使賫回¶
　　初十日¶
命於¶
　乾清門¶
頒賜¶
恩詔於朝鮮安南琉球暹羅等四國¶
　　是日¶
<pb:KR2m0040_WYG_062-13a>¶
命宣朝正在京之朝鮮國正使陪(臣/)李性源副使陪(臣/)¶
　　趙宗鉉安南國正使陪(臣/)阮宏匡陳登大副使陪¶
　　(臣/)宋名朗琉球國正使陪(臣/)向處中副使陪(臣/)鄭¶
　　永功暹羅國正使陪(臣/)丕雅史滑里遜通那赤突¶
　　副使陪(臣/)帕喎汶悉呢&KR0008;喔撫突等恭詣¶
　乾清門¶
頒賜¶
恩詔一道各使臣欣幸祗領恭齎回國¶
<pb:KR2m0040_WYG_062-13b>¶
　　朝鮮國王(臣/)李祘言乾隆五十五年三月二十六¶
　　(臣/)欽奉¶
詔㫖遵依䦕讀訖竊伏念乾隆五十五年八月十三日¶
　　欣遇我¶
皇上八旬之¶
寳籙彌光¶
萬夀之¶
聖節載届茲莫非¶
<pb:KR2m0040_WYG_062-14a>¶
皇天眷祐¶
列祖篤慶¶
　化仰無内而無外南斗増耀誦如升而如恒上世罕聞¶
　　　遐裔同忭以至海隅蒼生舉莫不蹈舞歌詠于¶
　仁夀之宇猗我¶
　熈朝無疆之庥億萬斯年於戱盛哉(臣/)與一國臣民瞻¶
　北極而馳誠頌南山而獻¶
　夀不勝慶忭之至謹奉表稱¶
<pb:KR2m0040_WYG_062-14b>¶
　　表稱¶
　　賀者(臣/)祘誠歡誠忭稽首頓首上¶
　　賀伏以¶
　九五福曰康曰徳調玉燭于㤗階¶
　八千嵗為春為秋鞏金甌于¶
　夀世事曠簡䇿歡溢屏藩欽惟¶
　皇帝陛下¶
　一徳統¶
<pb:KR2m0040_WYG_062-15a>¶
天萬方歸¶
　聖澤洽雨露囿動植而徧覃¶
　仁覆帡幪涵蠕翾而並育肆當躋¶
　八袠震夙之慶益仰逾五紀¶
　臨御之庥瑞日方中於麗天均億兆之戴¶
　徳昌辰載臻於¶
　誕月欣千一之¶
　膺祥猗歟¶
<pb:KR2m0040_WYG_062-15b>¶
　百禄之來崇展也四海之咸慶伏念臣¶
　北拱誠篤東漸¶
　化霑¶
　　魏闕懸心跡阻塗山之㑹玉華封祝¶
　聖願𣪞海屋之添籌(臣/)無任瞻¶
　天仰¶
　聖歡忭慶幸之至謹奉¶
　　表稱¶
<pb:KR2m0040_WYG_062-16a>¶
　賀以¶
聞¶
　　安南國王(臣/)阮光平言乾隆五十五年正月初十¶
　　日(臣/)遣謝¶
恩使(臣/)阮宏匡等在京䝉¶
皇上𫝊¶
㫖特賜¶
萬夀恩詔俾齎還國(臣/)不勝歡幸蹈舞感荷無涯㳟即¶
<pb:KR2m0040_WYG_062-16b>¶
　　良辰九頓祗領謹奉¶
　表稱¶
　謝者(臣/)光平誠惶誠恐稽首頓首¶
　　伏以¶
璿圖廣運洽萬方和㑹之庥¶
鼎籙光昭備四海尊親之戴¶
仁風載韙際溥率於紘埏¶
慶澤均覃景來同於玉帛懽騰區宇喜溢寰瀛伏念(臣/)¶
<pb:KR2m0040_WYG_062-17a>¶
　　僻處交南殷懐拱¶
北前者抒誠羾牘荷¶
批荅於丹毫重以¶
頒勅函封¶
示成全於紫綍備極¶
鴻慈之難報何圖¶
鸞詔之並承十行乍啟恍¶
玉音之親聆¶
<pb:KR2m0040_WYG_062-17b>¶
一視同仁匝海邦而咸忭榮出恒例¶
寵冠諸藩兹葢伏遇¶
皇帝陛下¶
夀齊天地¶
徳備照臨懿茲¶
八萬嵗悠長之祚遂令鰈國與被¶
龍光(臣/)惟有仰戴¶
恩綸䖍祈¶
<pb:KR2m0040_WYG_062-18a>¶
聖算寸心向日快¶
軒紀之同符萬里瞻雲企¶
堯廷而獻祝(臣/)無任瞻¶
天仰¶
聖榮忭依感之至謹奉¶
　表稱¶
　謝以¶
聞¶
<pb:KR2m0040_WYG_062-18b>¶
　　琉球國中山王(臣/)尚穆誠惶誠恐稽首頓首謹奉¶
　表上言¶
　　伏以¶
皇春布澤闡乾坤悠久之符¶
聖祚凝庥垂日月升恒之照¶
鼎来諸福同九㝢之車書¶
賁若大文焕三霄之¶
綸綍羣方志忭逺裔臚歡欽惟¶
<pb:KR2m0040_WYG_062-19a>¶
皇帝陛下¶
中和建極¶
仁夀推恩¶
化成久道調玉燭以乗時¶
運洽重熈撫璿衡而集瑞欣遇¶
聖齡之八袠誕敷¶
恩詔之十行(臣/)穆備藩外島効職中山夙荷¶
至仁如天莫伸仰酬于萬一欣被¶
<pb:KR2m0040_WYG_062-19b>¶
陽春及物屡霑¶
優賜于再三(臣/)入貢陪臣紫巾官向處中正議大夫鄭¶
　　永功等賫捧¶
欽賞¶
詔書到國(臣/)九拜祗領並與舉國臣民宣述¶
天朝鴻化愷恵敷于八夤¶
盛世徳音聲教廣于重譯預承¶
渥眷曷罄愉私伏願¶
<pb:KR2m0040_WYG_062-20a>¶
嘉釐茂介¶
寳籙洪延¶
九如備福稱¶
夀斚而祝南山萬國朝宗積仙籌而盈東海(臣/)無任瞻¶
天仰¶
聖歡幸感激之至謹拜¶
　表以¶
聞¶
<pb:KR2m0040_WYG_062-20b>¶
　　暹羅國王(臣/)鄭華誠惶誠恐稽首叩首奉¶
　表¶
大皇帝萬嵗萬嵗萬萬嵗¶
　　伏以¶
福錫昇平太和翔化于宇宙¶
夀徴悠久大年齊量于乾坤¶
鴻仁逺被合山陬瀛澨以臚歡¶
涣號式頒胥鰈域鶼邦而誌慶猥以海隅之率俾屢承¶
<pb:KR2m0040_WYG_062-21a>¶
天上之恩施欣逢¶
大皇帝陛下¶
萬年寳祚¶
八袠昌辰¶
如綸如綍揚景命以維新¶
為龍為光宣徳音于不已(臣/)情𣪞祝¶
嘏職備獻琛未遂率舞于¶
堯墀惟効焚香於斛國兹者進貢使臣丕雅史滑里遜¶
<pb:KR2m0040_WYG_062-21b>¶
　　通那赤突帕喎汶悉呢&KR0008;喔撫突等歸自¶
天朝捧来¶
恩詔不遺踈逖之列竊預¶
頒賜之榮顒瞻¶
日出¶
九重之鸞誥騰輝𫝊告波區萬里之鮫人動色極亘古¶
　　未有之¶
異數增舉國交慶之下忱(臣/)不勝榮幸歡感之至謹拜¶
<pb:KR2m0040_WYG_062-22a>¶
　表以¶
聞¶
　　　(臣/)等謹案詔令之布昉於漢初凡恵下之政随¶
　　　事定名其志博而言典者如親祀求賢賜爵優¶
　　　老勸農免租議律頒赦諸大端要皆宣布煌煌¶
　　　載在書䇿顧或以荅有司或以令列侯或偶行¶
　　　於方外之國動以徳弗及逺為言曷若我¶
　聖朝緯理乂安萬方同軌¶
<pb:KR2m0040_WYG_062-22b>¶
　温垂丹綍極鬯垓泝埏之盛風敬惟¶
　臨御以来¶
　覃恩之詔凡十次¶
　徳施所逮洵乎¶
　一人慶而兆民頼焉廼者舊𨽻之藩封新歸之屬國¶
　　　先春入賀遣使来朝欣逄¶
　正夀頒綸預承¶
　寵錫捧歸瀛裔舉國騰歡詫為亘古未有之榮幸中¶
<pb:KR2m0040_WYG_062-23a>¶
　　　庸所謂聲名洋溢施及蠻貊凡有血氣莫不尊¶
　　　親者誠有如斯¶
　燾載含宏¶
　日月環照之量也矣臣等㳟載¶
　恩詔冠端附以四國賀謝表章以徴漸被之感而¶
　詔欵内事𨽻各部及外省題咨内部議覆得¶
　㫖允行者謹案照欵目實事實数以次臚叙於後¶
　¶
<pb:KR2m0040_WYG_062-23b>¶
　¶
　¶
　¶
　¶
　¶
　¶
　¶
八旬萬夀盛典卷六十二¶
