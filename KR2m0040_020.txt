# -*- mode: mandoku-view; -*-
#+TITLE: 八旬萬壽盛典
#+DATE: 2015-08-24 22:52:22.672467
#+PROPERTY: ID KR2m0040
#+PROPERTY: BASEEDITION WYG    
#+PROPERTY: JUAN 卷二十
<pb:KR2m0040_WYG_020-1a>¶
欽定四庫全書¶
八旬萬夀盛典卷二十¶
聖功(三/)　(𬗟甸歸順/)¶
　　(臣/)等謹案弗加征而自臣屬謂之歸順其義恭見¶
　　扵¶
御製土爾扈特歸順記文盖謂降而来服者所畏在威¶
　　順而来歸者所懐在徳若兹𬗟甸之敂闗内附則¶
　　實由我¶
<pb:KR2m0040_WYG_020-1b>¶
皇上威徳交至有以格其嚮化之誠適逄¶
慶祉滂敷歸仁浃愷爰俾綏土宇而列藩封良厚幸也¶
　　竊惟我¶
　國家天聲逺播恒惟是安輯邊徼使之共享敉寧自¶
　　乾隆三十四年¶
䇿師征𬗟所向克捷已計日可以奏功爾時𬗟酋畏懼¶
　　乞降即荷¶
恩命停止進勦此皆¶
<pb:KR2m0040_WYG_020-2a>¶
　大聖人以如¶
天好生之心擴如¶
天覆物之量審時度勢慮出萬全初非利其尺土抑非欲¶
　　　悉主悉臣為我僕屬而後已也逮今¶
　鴻勲昭布耆成屢宣荒徼殊區具有聞見乃以時隔廿¶
　　　年心輸萬里函呈金表至謂一日不得臣服則此¶
　　　身枉生天地之間是曩者新街江裔之㨗固為聲¶
　　　罪致罸所不可無而後此官屯罷兵以預操今日¶
<pb:KR2m0040_WYG_020-2b>¶
　　　不戰屈人之劵者(臣/)等恭讀本年¶
　賜奨𬗟甸國王詩有經事自惟老勝壮之句益仰¶
　皇上登大耋之齡集咸寧之福内安順外彌凛¶
　謙懐惟成功之不居迺以卜¶
　延禔之攸厚者乎¶
　　　乾隆五十三年¶
　恩准𬗟甸國長孟隕投誠内附¶
　　　乾隆五十三年六月初四日雲貴總督(臣/)富綱謹¶
<pb:KR2m0040_WYG_020-3a>¶
　奏為𬗟甸遣目納欵投誠恭摺奏¶
聞事乾隆五十三年五月初二日據順寧府知府全保¶
　　署順雲營叅将花連布㑹禀據耿馬土司罕朝璦¶
　　報稱耿馬所管之滚弄江大渡隔岸即係𬗟甸木¶
　　邦地方四月二十日有𬗟酋孟隕遣大頭目業𣺌¶
　　瑞洞細哈覺控委盧撒亞三名小頭目十二名跟¶
　　役一百餘人恭賫金葉表文金塔馴象寳石金箔¶
　　檀香大呢象牙漆盒等物又具咨文一件絨氊洋¶
<pb:KR2m0040_WYG_020-3b>¶
　　布等物四種齊至江邉懇求進貢並稱老官屯一¶
　　路山髙瘴大象隻難行故從木邦前来朝璦當即¶
　　查明屬實令来人暫住等候先將文書接収轉呈¶
　　等情(臣/)當將孟隕咨呈𬗟文譯出據稱伊係甕藉¶
　　牙第四子自幼為僧因兄懵駁身後姪贅角牙襲¶
　　職相繼作孽自取㓕亡國人迎我掌管國事我深知¶
　　從前懵駁父子行事錯謬䝉¶
大皇帝恩徳如天自撤兵以後不加征𠞰感激實深屡¶
<pb:KR2m0040_WYG_020-4a>¶
　　欲乞求進貢因暹羅國時相侵擾並移建城池未¶
　　得偹辦今荷¶
大皇帝洪福逺庇𬗟地得享安寧特差心腹大頭目業¶
　　渺瑞洞細哈覺控委盧撒亞等遵照古禮賫送表¶
　　文象隻貢物懇乞轉奏送京叩覲¶
天顔稍申下悃等語查孟隕係𬗟酋懵駁之弟贅角¶
　　牙之叔乾隆四十七年因孟魯致死贅角牙復被¶
　　國人将孟魯殺害公立孟隕經(臣/)具摺奏明數年¶
<pb:KR2m0040_WYG_020-4b>¶
　　以来毫無動靜(臣/)惟恪遵前奉¶
諭㫖督飭沿邉文武嚴宻巡防不使稍有踈懈今孟隕¶
　　差遣頭目具表納欵雖情詞恭順誠懇但𬗟夷情¶
　　性猜疑孟隕自幼出家於懵駁滋擾抗拒之處並¶
　　未與聞自為國人迎立後即已深知悔懼惟因内¶
　　難甫平旋與暹羅打仗是以至今始行遣目進貢¶
　　(臣/)詳察情形其納欵抒誠似屬真實可信自應據¶
　　情馳奏仰候¶
<pb:KR2m0040_WYG_020-5a>¶
聖明訓示遵行查現在滚弄江一帶烟瘴盛發所有来¶
　　目人等以及象隻什物不便聴其住居外江難以¶
　　稽防致滋㪚失(臣/)當經飛飭該副将定住㑹同順¶
　　寧文武㸃騐明白先帶至順寧地方暫行安頓嚴¶
　　密防守妥為照料(臣/)現奉¶
諭㫖查閲營伍即自省起程馳赴該處查㸔情形面向¶
　　來目詳詢一切親加料理恭候奉到¶
諭㫖准其進貢(臣/)即派妥幹大員伴送来目酌帶跟役¶
<pb:KR2m0040_WYG_020-5b>¶
　　恭賫表文貢物先行起程象隻亦叧派員管解送¶
　　京其餘同来人衆均留郡城等候毋庸隨行致多¶
　　糜費所有譯出表文文書同貢物清單一併恭呈¶
御覽伏祈¶
皇上睿鍳¶
訓示遵行謹¶
　奏奉¶
上諭緬甸僻在荒服我國家帑藏豐盈威棱逺播朕之¶
<pb:KR2m0040_WYG_020-6a>¶
　　所以停止進剿者並非因兵力不足特以該處水土¶
　　惡劣地多瘴癘乂值該國畏懼懇求朕體¶
上天好生之徳遂諭令撤兵自撤兵後十餘年来邉境相¶
　　安且懵駁與伊子贅角牙相繼作孽自外生成俱已¶
　　身遭夷滅孟隕本在𬗟甸為僧前此之事與伊無涉¶
　　今因該國無主衆頭目等推舉掌管國事差遣頭目¶
　　進表納欵閲其表文情詞甚為恭順誠懇此係好事¶
　　将来該頭目等到時朕方欲重加賞賚富綱接據禀¶
<pb:KR2m0040_WYG_020-6b>¶
　　報自應一靣具奏一靣即選員䕶送来京乃始則疑¶
　　其狡詐派員前往察看虚實已屬過慮繼復以無闗¶
　　𦂳要之揚重英向其跟究富綱何不曉事若此著傳¶
　　㫖嚴行申飭並著傳諭該督接奉此㫖即一面遴派¶
　　妥員䕶送該頭目等迅速前來行在呈進表物如能¶
　　於萬夀前到熱河固好若計算日期八月初旬前後¶
　　不能趕到即扵出哨時到熱河祗候維時蒙古諸王¶
　　公皆扈蹕山荘俾逺國貢使同入筵宴瞻覲尤為盛¶
<pb:KR2m0040_WYG_020-7a>¶
　事¶
御製雲貴總督富綱奏報𬗟甸稱臣進貢詩以誌事(戊申/)¶
官屯謝罪求罷戰己即𫝊宣命止戈(昔年征𬗟甸之役/事非得已迨己丑)¶
(冬經畧大學士傅恒扵新街江裔連破賊壘遂進攻老/官屯繼㧞屯西一砦絶其糧援已可計日蕆事維時聞)¶
(其水土惡劣我将士多受病者深為憐憫若更待春至/陽生則瘴癘益甚扵是有班師之諭而𫝊恒適亦奏𬗟)¶
(酋懵駁遣大頭目詣軍營籲求貸罪罷兵因檄諭解圍/撤兵盖其始以聲罪之師不可以已既而審度事勢恤)¶
(我征人遂爾止戈原非利其土地必欲窮兵也嗣是二/十年来亦且置之度外兹據雲貴總督富綱奏掌管國)¶
(事孟隕遣大頭目三名小頭人十二名賫金葉表文並/馴象金塔等件欵闗進貢情詞甚為恭順詎可阻其向)¶
<pb:KR2m0040_WYG_020-7b>¶
(化之誠即諭令准其前耒行在並/臨時酌加優賚以示柔逺至意)却逮廿年無信息何¶
稱一旦入漸摩遜辭並未馳文帝奉表翻看来趙駝羈¶
彼重英異蘇武督臣致訊似為過¶
　按漢書趙佗當秦末自立為南粤武王髙帝已定天¶
　下為中國勞若釋而不誅佗既復僭稱帝號文帝立¶
　遣陸賈使南粤賜書告諭佗恐頓首稱臣盖文帝初¶
　鎮撫天下不欲興兵誅討惟貶損詞意兾其感服而¶
　佗果稱臣奉貢書生選懦之見率以為是予則以為¶
<pb:KR2m0040_WYG_020-8a>¶
　大失中國駕馭外域之道盖外域惟知畏威不知懐¶
　徳此意向列論之若今之𬗟甸則大不然初以滋事¶
　邉疆興師問罪既因其籲求貸不加討亦不適舍之¶
　而已豈值以一紙之書婉諭臣服而兹孟隕欵闗進¶
　貢詞順禮恭且據督臣譯其来文謂其父甕藉牙承¶
　管國事至其兄懵駁𫝊子贅角牙同時為惡獲罪天¶
　朝繼蒙寛赦不加征勦感激實深伊與懵駁父子素¶
　不和睦藏身𬗟寺為僧自贅角牙自取滅亡衆頭目¶
<pb:KR2m0040_WYG_020-8b>¶
　舉伊掌管國事屢欲乞求進貢因暹羅時相侵擾並¶
　移建城池未遑将使兹特差心腹賫表並具貢物懇¶
　祈轉奏乞恕已前之罪永作域外之臣謝罪入貢歸¶
　誠出扵傾心向化其恭順過趙佗逺矣至總督富綱¶
　詢以楊重英之事實過扵苛求楊重英不過一臬司¶
　在木邦被緬甸之兵遮去留彼非若蘓武之奉使朝¶
　廷也其縛送與否皆無所闗係何必致問因嚴飭富¶
　綱令罷之且蘇武在匃奴娶妻生子向已薄之聞重¶
<pb:KR2m0040_WYG_020-9a>¶
　英在𬗟甸求死數次而不得若復無娶妻生子之事¶
　是較蘓武為優矣並戲及之¶
　　又奉¶
上諭𬗟甸僻在荒服今孟隕既悔罪抒誠欵闗進貢自¶
　應遂其向化之心已諭令富綱選派妥員䕶送該頭¶
　目等恭賫表物迅速行走如萬夀前不能抵行在即¶
　於出哨前趕到熱河祗候與䝉古諸王公同時筵宴¶
　瞻覲其所帶象隻沿途累重不妨另派妥員照料在¶
<pb:KR2m0040_WYG_020-9b>¶
　後行走著沿途各督撫即行寛為預偹夫馬俟該頭¶
　目等到境即行妥為照料䕶送俾得迅速遄行不致¶
　稍有遅滯所有經過省㑹府城等䖏著該地方官預¶
　偹筵席禮待以示柔逺之意¶
　　九月初四日孟隕遣使細哈覺控等奉表入¶
覲於避暑山荘¶
行在¶
恩賜宴賚回國¶
<pb:KR2m0040_WYG_020-10a>¶
　　　管轄緬甸地方(小臣/)孟隕謹¶
　　奏¶
　大皇帝寳殿(小臣/)父甕藉牙因替舊𬗟酋奔噠喇平亂¶
　　　承襲掌管地方𫝊至(小臣/)兄懵駁違悖父命𫝊子¶
　　　贅角牙同時為惡得罪¶
　天朝䝉發¶
　　大兵問罪旋䝉¶
　寛赦不加征勦(小臣/)與兄弟叔侄素不和睦藏身緬寺¶
<pb:KR2m0040_WYG_020-10b>¶
　　　為僧至贅角牙自作罪孽家庭禍起身遭夷滅國¶
　　　中無主衆頭目以(小臣/)甕藉牙第四子公舉掌管¶
　　　國事續因暹羅侵擾防患不暇復因改建城郭於¶
　　　蠻得地方至今六年仰叨¶
天佑稍得安寧¶
　大皇帝恩徳如天四海臣服萬國歸心(小臣/)𬗟甸逺處¶
　　　極南不得臣服¶
　天朝共受太平之福此身枉在天地之間此心時刻難¶
<pb:KR2m0040_WYG_020-11a>¶
　　安今(小臣/)追悔已乆特遣心腹頭目業渺瑞洞細哈覺¶
　　控委盧撒亞等䖍呈土貢金葉表文一件金塔座髙三¶
　　尺頂嵌好寳石一顆馴象八雙藍寳石戒篐三個金箔¶
　　一百搭象牙二十隻紅白檀香五十斤紅黄緑大呢三疋¶
　　漆盒四個小盒子五十個申請雲貴總督代為¶
　奏明求¶
大皇帝如天之量恕𬗟國已前之罪永得作外域之臣¶
　　世世子孫叨蒙¶
<pb:KR2m0040_WYG_020-11b>¶
聖恩於億萬年矣謹具表以¶
聞¶
御製賜宴𬗟甸陪臣即席六韻(戊申/)¶
滇南金葉𬗟文呈来者徕(去/聲)之嘉至誠昔日歸降此歸¶
順(己丑命經畧大學士𫝊恒征𬗟其冬連破賊壘于新/街江裔業将乗勝攻取老官屯旋因其乞降班師然)¶
(亦不過姑貸其罪究未臣服其心也兹該國掌管國事/孟隕遣大頭日三人及小頭日等賫金葉表文及金塔)¶
(馴象等物欵闗進貢並稱其兄懵駁傳子贅角牙同時/為惡獲罪天朝而伊與懵駁父子素不相睦今特遣心)¶
(腹入貢投誠乞恕已前之罪永作外域之臣/等語是此日歸順之心出扵至誠深堪嘉悦)不惟無戰¶
<pb:KR2m0040_WYG_020-12a>¶
　並無征閉闗未可學光武馳諭原非遣陸生方伯猶摉¶
　遮去吏(富綱扵𬗟甸貢使不即令其前来瞻覲又復跟/究楊重英下落甚為錯謬楊重英僅一臬司随)¶
　(軍辦理糧務被其遮㽞並非奉使之臣可比乃令該頭/日等復遣人囘國告知該國長倘彼心懐疑畏寧不阻)¶
　(其恭順之忱已/傳旨嚴行申飭)外臣兼獻未回兵(嗣奏𬗟甸将楊重英/送出已于七月初二)¶
　(日抵内地耿馬地方並帶出従前失迷兵丁四名及廣/東民數人益見該國長實屬傾心向化令該頭目等至)¶
　(山荘拜進共國長之表/因厚加宴賚以示殊恩)山荘宴賚逄佳節(是日/重九)海國車¶
　書遵大清惇史澷稱增此創皇圖惟慎奉其盈¶
　敕諭𬗟甸國長孟隕并加¶
<pb:KR2m0040_WYG_020-12b>¶
　恩賜¶
　　　奉¶
天承運¶
　皇帝敕諭𬗟甸國長孟隕知悉朕惟輸誠納賮炎陬修¶
　　職貢之儀舍服招携王制重懐柔之典念荒徼克循¶
　　舊服則朝廷宜沛新綸爾𬗟甸國長孟隕本為支子¶
　　暫托釋門因兄姪梗化而戕殘為國人擇親而擁戴¶
　　前愆力改来享情&KR0907;既遣使以将䖍復陳詞之維摰¶
<pb:KR2m0040_WYG_020-13a>¶
　具明忱悃良可襃嘉是用降敕奨諭賜國長並國長¶
　之妻佛像文綺珍玩器皿等物國長尚其敬受益矢¶
　恪恭朕復念爾國長當家庭搆亂之餘甫掌國事為¶
　土宇敉寧之計移建城垣正宜永戢兵端修和隣好¶
　俾爾人庶咸遂樂生副朕眷懐用承寵錫故兹敕諭¶
命傳諭𬗟甸與暹羅二國修好¶
　　九月初四日奉¶
上諭暹羅𬗟甸兩國向来搆兵不睦暹羅業經受封而¶
<pb:KR2m0040_WYG_020-13b>¶
　𬗟甸現在投誠内附俱係屬國嗣後該二國應彼此¶
　修好同受天朝恩眷不得仍前搆兵除𬗟甸回國時¶
　先行𫝊知外俟暹羅貢使到日一併𫝊知令其回國¶
　告知該國王敬謹遵照¶
恩遣□夷則列等六人回國¶
　　十月二十五日奉¶
上諭本年𬗟甸敂闗納欵遣使賫表進貢因思四十一¶
　年曾将該處□夷老段等十一名發往吉林黒龍江¶
<pb:KR2m0040_WYG_020-14a>¶
　今該國既悔罪輸誠其前此發遣之人自應給回曾¶
　降旨諭令将軍等查明&KR0008;夷等下落兹據查尚存有¶
　則列波浦波些孟伍拉喀者朶六人伴送到京已敕¶
　部交滇省引見人員之便帶送前往著𫝊諭富綱譚尚¶
　忠俟&KR0008;夷等到滇時即派員轉送出闗令其歸國以¶
　示懐柔綏輯至意¶
　　乾隆五十五年𬗟甸國長並隕遣使謝¶
恩恭祝¶
<pb:KR2m0040_WYG_020-14b>¶
皇上八旬萬夀(宴賞儀物分載/    恩賚門)並乞封號¶
敕襃允之並加¶
賜詩什珍物有差¶
　　管轄𬗟甸地方(小臣/)孟隕謹¶
　奏¶
大皇帝寳殿(小臣/)前嵗遣目投誠仰蒙¶
恩准上年貢使細哈覺控等轉回阿瓦復賫到¶
御賜各種珍物(小臣/)隨出城三站叩頭跪領不勝感激¶
<pb:KR2m0040_WYG_020-15a>¶
　　欽幸嗣又蒙¶
賞還𬗟人孟伍拉喀者朶波浦等六名(小臣/)即差目赴¶
　　闗接領回國¶
恩徳如天舉國欣戴今年八月恭逢¶
大皇帝八旬萬夀(小臣/)現已䖍具表文并(小國/)土物差¶
　　心腹頭目叩闗求總督代奏外伏念(小臣/)已蒙¶
恩淮内附自當永沐¶
生成仰求¶
<pb:KR2m0040_WYG_020-15b>¶
大皇帝逾格恩施¶
敕賞(小臣/)阿瓦封號并准十年進貢一次俾子子孫孫¶
　　得以世世稱藩仰承¶
聖澤冄自禁止通商以後邉夷生計甚是艱難伏祈照¶
　　舊開闗使小國所産棉花等物藉以銷售不但(小/)¶
　　(臣/)身蒙¶
厚徳即舉國臣民均沐¶
天恩於萬萬年矣謹具表以¶
<pb:KR2m0040_WYG_020-16a>¶
　　聞¶
　　　三月二十五日奉¶
　上諭𬗟甸國長孟隕敂闗内附効悃惟&KR0907;前已遣使恭¶
　　進方物備邀賞賚燕胥兹以朕八旬夀辰普天同慶¶
　　復敬備表貢遣使来京祝釐逺涉萬里實屬恭順可¶
　　嘉自應俯允所請給予封號以資綏輯俟其貢使到¶
　　時冄将鍚封敕書及國王印信交令賫回兹先降敕¶
　　襃諭並親書御製詩章以賜仍加賞珍珠手串荷包¶
<pb:KR2m0040_WYG_020-16b>¶
　　等件以示優眷該督等接奉後即照安南之例遣¶
　　道府大員二人親賫恭捧前往宣封面交祗領該國¶
　　長偹沐寵榮自必倍加欣感¶
　　　奉¶
天承運¶
　皇帝敇諭𬗟甸國長孟隕知悉據雲督縂督富綱奏爾¶
　　深感天朝厚恩敬偹表貢遣使叩祝萬夀並欲求請¶
　　封號已将表文呈覽朕披閲表内詞義肫懇祈籲情¶
<pb:KR2m0040_WYG_020-17a>¶
　&KR0907;誠悃實屬可嘉朕惟懐柔藩服徳化所先効悃将¶
　䖍宜加襃鍚爾自嗣攝國事以來即遣陪臣具表敂¶
　闗輸誠納賮朕特鑒爾恭順降敕襃奨並賜爾佛像文¶
　綺珍玩器皿等物用昭優貺兹復以朕八旬萬夀率土¶
　臚歡遣使祝釐逺涉萬里尤見向化之忱已命雲貴¶
　總督飭送来使前赴熱河行在與䝉古王公回部伯¶
　克及安南國王庶邦君長等同預筵宴瞻仰朝儀並¶
　當加以優賚共沐恩榮至爾以攝國有年欲懇請天¶
<pb:KR2m0040_WYG_020-17b>¶
　朝封號以資鎮撫因念爾國逺在炎&KR1101;恪共職貢兹¶
　於遣使之前先期坐擺致潔告䖍更徴謹恪朕甚嘉¶
　焉已降㫖交該部封爾王爵俟爾使臣到京再将錫¶
　封印信勅書交與賫回兹先降敕襃諭親書御製詩¶
　章以賜加賞珍珠手串一掛使爾益加欣忭並使爾¶
　舉國臣民同深慶幸已令該督遣大員二人親賫恭¶
　捧送至爾國面交祗領爾既受兹寵錫偹沐殊榮益¶
　當倍矢敬共恪遵候度屏藩南服延及子孫仰¶
<pb:KR2m0040_WYG_020-18a>¶
　副朕撫逺綏来至意特諭¶
御製雲貴總督富綱奏𬗟甸國長孟隕遣使祝釐並乞¶
　封號詩以賜奨(庚戌/)¶
奉表前年施恵往請封今嵗竭誠歸赤心那限萬里隔¶
黄詔従教舉國輝經事自惟老勝壮化民因識徳贏威¶
内安外順胥¶
天佑益切屏榮凛&KR0008;㡬¶
　　又奉¶
<pb:KR2m0040_WYG_020-18b>¶
上諭𬗟甸自禁止通商以来需用中國物件無従購覓¶
　而該國所産棉花等物亦不能進闗銷售今納貢稱¶
　藩列扵屬國應准其照舊開闗通市以資逺夷生計¶
　此事不值寫入敇諭著該督即一面照㑹孟隕一靣飭¶
　知沿邉官員定期開闗市易以示嘉恵逺人之意¶
恩封孟隕為𬗟甸國王¶
賜之敕印¶
　　奉¶
<pb:KR2m0040_WYG_020-19a>¶
天承運¶
　皇帝制曰朕惟徳孚柔逺王朝隆無外之模忱切向風¶
　　屬國被咸寧之福既敬将夫職貢懇偹遐藩宜襃錫¶
　　以恩綸允綏嗣服龍光斯賁爵命維新爾𬗟甸國長¶
　　孟隕地處炎&KR1101;系居支庶曩者家遭多難禍亂相尋¶
　　繼因國頼長君攀援共戴敂闗納賮恪恭著攝立之¶
　　年降&KR0897;頒珍恵愷浃歸仁之感兹以今嵗為朕八旬萬¶
　　夀敷天慶叶薄海歡騰籲大吏以抒情遣陪臣而祝¶
<pb:KR2m0040_WYG_020-19b>¶
　　嘏先期齋潔葵傾矢在寸心重譯来同琛獻踰乎萬¶
　　里休徴所應肫欵堪嘉至爾國世裔載延邦基復整¶
　　干戈是戢期鎮撫夫民人鐘簴常新思奠安夫土宇¶
　　瀝攄䖍悃跂藉榮施仰祈封號於天家文披金葉逺¶
　　賜詩章於下國寵荷珠光今封爾阿瓦𬗟甸國王錫¶
　　之敕印王其勉修政事慎簡官僚敦輯睦於鄰封垂¶
　　敉寧於邉境永受無疆之慶流及子孫一堅不貳之¶
　　誠保其宗社欽哉毋替朕命¶
<pb:KR2m0040_WYG_020-20a>¶
　　新封𬗟甸國王孟隕奉表謝¶
恩¶
　　新封𬗟甸國王(小臣/)孟隕謹¶
　奏¶
大皇帝寶殿(小臣/)従前投誠納貢業䝉¶
恩准歸附今年八月恭逄¶
大皇帝八旬萬夀萬國稱慶(小臣/)䖍偹表貢遣目慶祝¶
　　分所當然但冐昧求請封號通商實切惶恐前據¶
<pb:KR2m0040_WYG_020-20b>¶
　　老官屯頭目稟奉雲貴總督&KR0702;諭得知使臣便居¶
　　未駝等尚未到京已奉¶
大皇帝勅諭准封王爵¶
御賜珍物¶
欽差大員降臨小國宣封(小臣/)一聞此信喜出望外當¶
　　即諭知老官屯頭目孟幹修理道路住處並遣子¶
　　應也同阿𣺌大萬星赴官屯一路伺候(小臣/)親出¶
　　四站至九鈕城跪迎¶
<pb:KR2m0040_WYG_020-21a>¶
敕諭並集僧衆誦經拜佛於七月初十日受封王爵跪¶
　　領¶
敕諭¶
御製詩章珍珠手串荷包等物伏念(小臣/)遐方陋質¶
　　毫無報効仰蒙¶
殊恩襃奨¶
賜封王爵俟便居未駝等到京即将印信¶
敇書交與賫回不但(小臣/)身逄¶
<pb:KR2m0040_WYG_020-21b>¶
盛世得邀¶
寵寓即世世子孫亦得長守邉隅永為臣僕荷蒙¶
恩賞珍物(小國/)素所未見並奉¶
　天使𫝊知通商一事已奉縂督示諭奏䝉¶
大皇帝恩准開闗舉國人民無不歡欣感戴共頌¶
皇恩浩蕩(小臣/)感激下忱不能自已惟有䖍誠㘴擺遥¶
　　祝¶
萬夀無疆恭具金葉表文並(小國/)土産件物差心腹頭¶
<pb:KR2m0040_WYG_020-22a>¶
　　目便居也控蘇令覺應荅覺等隨同¶
　天使進闗並咨求縂督代為奏明叩謝¶
天恩(小臣/)受封之日即諭知通國臣民共誓恪供藩服¶
　　十年進貢一次俾世代子孫永沐¶
皇恩扵弗替謹具表恭謝以¶
　聞¶
　　　(臣/)等謹案𬗟甸古朱波地漢通西南夷謂之撣¶
　　　唐謂之驃宋元至明謂之𬗟累代羈縻率未嘗¶
<pb:KR2m0040_WYG_020-22b>¶
　　　内附我¶
　　朝定鼎之初廓清寰宇挈其屬降乾隆十六年始¶
　　　遣頭目奉表修貢三十一年厥酋懵駁滋擾獲¶
　　　罪嗣荷¶
　恩命釋弗加兵五十三年其支庶孟隕謝罪入貢盖¶
　　　閲二十餘年未經通使而乃聞風感慕不事招¶
　　　徕自然向化夫孰非¶
　聲教之逺暨有以生其嚮往作其恭順乃以聫逖邇¶
<pb:KR2m0040_WYG_020-23a>¶
　　　於一體者乎¶
　皇上¶
　申訓俯鑒忱悃守臣毋重生其疑畏逮使至即䝉¶
　恩禮渥施更¶
　勅示以固圉睦鄰之道五十五年乃復遣使陳謝祝¶
　夀乞¶
　封花象之呈身坎扒窪經之頂禮䖍祈¶
　寳算跂藉¶
<pb:KR2m0040_WYG_020-23b>¶
　龍光其肫欵為已至也臣等仰惟¶
　聖朝徳洽綏來¶
　功昭馭逺¶
　錫王封於阿瓦陋臣服於粤陀洵希古之盛事以是¶
　　　知¶
　勲威所屆用能擴此無外之模而况¶
　慶流亨㑹迴殊東謝西趙之僅登職貢已哉¶
八旬萬夀盛典卷二十¶
