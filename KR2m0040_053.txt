# -*- mode: mandoku-view; -*-
#+TITLE: 八旬萬壽盛典
#+DATE: 2015-08-24 22:52:23.628730
#+PROPERTY: ID KR2m0040
#+PROPERTY: BASEEDITION WYG    
#+PROPERTY: JUAN 卷五十三
<pb:KR2m0040_WYG_053-1a>¶
欽定四庫全書¶
八旬萬夀盛典卷五十三¶
　典禮(四/)　(朝㑹/)¶
　　(臣/)等謹按大朝受賀制起漢初其曰尊卑以次上¶
　　夀曰上殿稱萬嵗云者皆尋常頌美之詞而非實¶
　　遇誕辰率公卿庶僚百蠻朝貢之屬修稱祝之禮¶
　　也洪惟我¶
皇上八旬慶節¶
<pb:KR2m0040_WYG_053-1b>¶
位正當陽被四表之榮光肇¶
億齡之亨㑹于時禮官詳稽令典請於¶
正夀之日¶
御殿受朝俾展嵩呼之悃猗歟盛哉(臣/)等仰惟¶
聖天子健合乾元洪延¶
寳算以¶
精神之康豫¶
勤臨涖於九重凡預班聫莫不以得瞻¶
<pb:KR2m0040_WYG_053-2a>¶
睟穆天顔交慶幸於拜手稽首之際茲者常朝諸臣肅¶
　　恭在列舊藩𨽻屬畢集¶
　彤墀逺至炎陬之長欣奉冠裳域外之愚亦嫻拜跽¶
　　為從來朝㑹所未有盖元正冬至暨¶
萬夀三大節嵗有常儀而若茲之¶
大耋膺釐敷天慶㑹表進¶
萬年之頌班臚九拜之懽濟濟翔翔同聲効祝其所以¶
　　奉¶
<pb:KR2m0040_WYG_053-2b>¶
光華而稱¶
曼羡者又從來獻夀之典所未聞焉謹詳著於編以彰¶
　　洽愷垂鴻之茂軌云爾¶
　　乾隆五十五年七月十五日禮臣以¶
萬夀八旬正誕請於¶
聖誕日¶
御殿受朝賀¶
詔從之¶
<pb:KR2m0040_WYG_053-3a>¶
　　　禮部謹¶
　　題為¶
　萬夀聖節舉行¶
　慶典事(臣/)等伏查定例¶
　皇上萬夀大慶聖節前期一日遣官祇告¶
天¶
地¶
宗廟¶
<pb:KR2m0040_WYG_053-3b>¶
　社稷至日¶
　御殿受賀等語欽惟我¶
　皇上幬載同符升恒久照馨香上格久孚¶
眷顧之心保佑重申彌擴¶
　延洪之祚兼全五福騐¶
　五代之一堂¶
　宻念八徵躋¶
　八旬之¶
<pb:KR2m0040_WYG_053-4a>¶
　萬夀六陽行徤長斡運乎天樞萬彚熈春咸㑹歸乎¶
　皇極鵷班鷺序共申祝¶
　嘏之忱壤叟衢童亦進延¶
　年之頌况¶
　軒䕫之奮武七徳昭宣兼¶
　舜羽之敷文四方和㑹南風入律新添驃國之音¶
　北闕稱觥併有䳒封之長盖¶
　康强逢吉寔自古所未聞即荒憬歸心亦於今為獨盛¶
<pb:KR2m0040_WYG_053-4b>¶
　　　人天悦豫既溥洽其歡心禮樂休明宜宏昭夫¶
　慶典(臣/)等詳稽舊制敬舉隆儀仿効祝於¶
　堯封擬升歌於周雅同伸忱悃増¶
　聖主之鴻禧待付編摩繪¶
　熈朝之盛事度分三百六十願同天運以常週年逾一¶
　　　萬八千冀比人皇而更益謹照例恭請於¶
　萬夀聖節前一日遣官祗告¶
天¶
<pb:KR2m0040_WYG_053-5a>¶
地¶
太廟後殿¶
　社稷¶
奉先殿其奏請遣官由太常寺内務府具奏應辦事宜交¶
　　　各衙門敬謹辦理至日恭請¶
　皇上御禮服陞¶
　　太和殿受諸王内外臣工拜¶
　　表行慶¶
<pb:KR2m0040_WYG_053-5b>¶
　賀禮恭候¶
　命下(臣/)部行文各衙門遵行所有應進儀注(臣/)部屆期¶
　　　具奏(臣/)等¶
　　　未敢擅便謹¶
　　題奉¶
　㫖依議照例行禮¶
　　　八月十三日¶
　皇上御太和殿陞座王以下文武百官暨䝉古回部安¶
<pb:KR2m0040_WYG_053-6a>¶
　　南國王朝鮮安南南掌緬甸等國使(臣/)金川土司¶
　　臺灣生畨等恭進¶
萬夀賀表行慶賀禮¶
　　是日早鑾儀衛預陳¶
皇上法駕鹵簿於¶
　太和殿前陳步輦於¶
　太和門外陳五輅於¶
　午門外陳馴象於五輅之南陳仗馬於丹墀中道之¶
<pb:KR2m0040_WYG_053-6b>¶
　　左右俱東西相向樂部和聲署設中和韶樂於¶
　太和殿簷下兩旁設丹陛大樂於¶
　太和門内兩旁俱北向禮部鴻臚寺官預設¶
　表案一於¶
　太和殿内東旁禮部司官捧王以下文武各官所進¶
　　慶賀¶
萬夀表文安置於¶
　殿内東旁黄案上鴻臚寺官引和碩親王安南國王¶
<pb:KR2m0040_WYG_053-7a>¶
　　以下入八分公以上在丹墀上文武各官在丹墀¶
　　内各照品級按翼排立朝鮮安南南掌緬甸使臣¶
　　等列於丹墀西班百官之末禮部堂官奏請¶
皇上具禮服乗輿出宫¶
　午門鳴鐘鼔禮部堂官前引至¶
　保和殿後降輿¶
皇上御中和殿陞座内大臣侍衛内閣翰林院詹事府¶
　起居注衙門禮部樂部都察院理藩院鴻臚寺執事¶
<pb:KR2m0040_WYG_053-7b>¶
　　大臣官員由鴻臚寺官引進排班不賛行三跪九¶
　　叩禮禮成禮部堂官前引¶
皇上御太和殿中和韶樂作奏乾平之章¶
皇上陞座樂止鑾儀衛官賛鳴鞭階下三鳴鞭鳴賛官¶
　　賛排班丹陛大樂作奏慶平之章鴻臚寺官引諸¶
　　王文武各官暨朝鮮安南南掌緬甸使臣等排立¶
　　鳴賛官賛進賛跪王以下衆官暨朝鮮安南南掌¶
　　緬甸使臣等皆進跪賛宣¶
<pb:KR2m0040_WYG_053-8a>¶
　表宣表官從黄案上捧¶
　表至¶
　殿簷下正中跪大學士二員左右跪展¶
　表樂止宣表官宣¶
　表畢捧¶
　表興樂作宣表官捧¶
　表仍安置黄案上退鳴賛官賛叩興王以下百官暨¶
　　朝鮮安南南掌緬甸使臣等行三跪九叩禮鳴賛¶
<pb:KR2m0040_WYG_053-8b>¶
　　官賛退王以下百官暨朝鮮安南南掌緬甸使臣¶
　　等俱復原位立樂止王以下入八分公以上並滿¶
　　漢大學士進¶
　殿列班行一跪一叩禮坐¶
皇上進茶王以下官員各於坐次跪行一叩禮茶畢仍¶
　　就坐侍衛進前分賜¶
　殿内列坐之王公大臣官員等茶各就坐次行一叩¶
　　禮飲畢復行一叩禮鑾儀衛官賛鳴鞭王以下文¶
<pb:KR2m0040_WYG_053-9a>¶
　　武百官暨朝鮮安南南掌緬甸使臣等俱起立階¶
　　下三鳴鞭中和韶樂作奏泰平之章¶
皇上還宫樂止王以下文武百官暨朝鮮安南南掌緬¶
　　甸使臣等俱出内監預設中和韶樂於¶
　乾清宫檐下設丹陛大樂於¶
　乾清門内俱北向俟¶
皇上還宫内監奏請¶
皇上御内殿中和韶樂作奏乾平之章¶
<pb:KR2m0040_WYG_053-9b>¶
皇上陞座樂止内監奏請¶
　妃¶
　嬪於¶
皇上前行六肅三跪三拜禮丹陛大樂作奏雝平之章¶
　　禮成¶
　妃¶
　嬪俱退樂止内監奏禮成中和韶樂作奏泰平之章¶
皇上起座樂止内監奏請¶
<pb:KR2m0040_WYG_053-10a>¶
　妃¶
　嬪還宫¶
　皇子¶
　皇孫¶
　皇曽孫¶
　皇元孫等詣¶
皇上前行三跪九叩禮禮成¶
　　和碩睿親王(臣/)淳頴等諸王貝勒文武官員(臣/)等¶
<pb:KR2m0040_WYG_053-10b>¶
　　誠懽誠忭稽首頓首¶
　上¶
　賀伏以¶
皇統斟元運璿璣而協瑞¶
帝圗表正開閶闔以迎庥¶
聰明睿智足有臨體中庸至誠之道¶
康强逢吉錫之福備洪範嚮用之徴慶洽人天歡騰朝¶
　　宁欽惟¶
<pb:KR2m0040_WYG_053-11a>¶
　皇帝陛下¶
　　保合太和¶
　　緝熙純嘏積萬億年之甲子¶
　算衍蓂階萃千百國之車書珍羅菉幣¶
　北辰建極紫微髙拱以居中¶
　南面當陽丹扆端臨而在上¶
　睿謨綜文經武緯軼唐虞夏商周之隆¶
　泰運協時和嵗豐順雨暘燠寒風之序仰承¶
<pb:KR2m0040_WYG_053-11b>¶
天地¶
祖宗之篤眷保右命申¶
　俯順子孫臣庶之臚歡尊親戴備開¶
　八旬之寳籙檢龍編鳳籀所未書捧¶
　萬嵗之瑶觴聨鷺序鵷班而有喜雲凝¶
　黼座欣列侍以鏘洋日映¶
　珠庭共承¶
　顔於睟穆凡皆本¶
<pb:KR2m0040_WYG_053-12a>¶
健行之徳符嘉㑹於乾元是用依¶
乆照之光叶升恒於天保(臣/)等躬趨¶
　九陛慶溢三呼頌¶
福禄之來崇欽¶
儀璘之丕冒伏願¶
　玉燭常調¶
　金甌鞏固¶
太平有象合東西南朔而上春臺¶
<pb:KR2m0040_WYG_053-12b>¶
景祚無疆衍億兆京垓而稱嵩祝(臣/)等無任瞻¶
天仰¶
聖懽忭之至謹奉¶
　表稱¶
　賀以¶
聞¶
詔定慶節衣蟒袍補服日期¶
　　禮部謹¶
<pb:KR2m0040_WYG_053-13a>¶
　奏為奏¶
聞請¶
㫖事(臣/)等伏查每年恭遇¶
萬夀大慶聖節此一月内王公百官應衣蟒袍補服其¶
　　前後各三日内常朝處仍衣朝服均前期具¶
　奏請¶
㫖通行遵照本年八月十三日恭遇¶
皇上八旬萬夀聖節普天同慶率土騰歡凡中外大小¶
<pb:KR2m0040_WYG_053-13b>¶
　　諸(臣/)躬逢¶
　盛典抃慶嵩呼應請照定例於八月初一日起衣蟒¶
　　袍補服一月其常朝仍衣朝服之處亦照例遵行¶
　　理合敬謹具¶
　奏伏候¶
諭㫖通行遵照為此¶
　奏¶
聞請¶
<pb:KR2m0040_WYG_053-14a>¶
㫖奉¶
㫖萬夀慶節所有王公百官應穿蟒𫀆補服著於八月¶
　初一日起至二十一日¶
㫖諭安南國王阮光平仍以該國衣冠行朝賀禮¶
御製安南國王阮光平乞遵天朝衣冠嘉允其請並詩¶
　賜之(庚戌/)¶
丹誠萬里近瞻依惇史全無寜渠(去/聲)稀不肯有更頒鳳¶
詔却欣無意乞鶯衣(阮光平來山莊瞻覲最為恭謹予/亦甚憐之彼且感恩籲請遵從天)¶
<pb:KR2m0040_WYG_053-14b>¶
(朝衣冠益嘉其誠悃因賜紅寳石頂三眼翎黄褂以/示優寵然予前此未肯有㫖令其更易本國服飾也)清¶
涼取適嘉應允典禮如常慎莫違(今春加恩已賜阮光/平黄鞓玉帶兹既懇)¶
(遵天朝衣冠于山莊筵宴之日並即令依皇子所用金/黄色蟒袍四團龍褂賜之至進京朝賀之日典禮所闕)¶
(仍命用該國衣冠以昭體制且念該國王係一國之主/彼國臣民所具瞻若欲薙髪竟更彼國服飾轉非予意)¶
(所嘉悦因令詳悉宣/諭以示恩禮兼至)詎曰一家覃父子(各外藩䝉古王/公貝勒等今皆)¶
(為予子孫輩君臣恩誼不啻家人父子前阮光平奏請/表文有君為父為師之語伊具有天良肫誠所發予亦)¶
(不忍外/之也)海邦奕葉永禎禨¶
　　(臣/)和珅等謹¶
<pb:KR2m0040_WYG_053-15a>¶
　奏竊照安南國王阮光平欽奉¶
恩㫖¶
賞給紅寳石帽頂三眼翎黄褂並¶
賞用金黄色蟒袍四團龍補服俱即遵¶
㫖頒賞該國王伏地叩頭歡感祗領並将(臣/)等面奉¶
諭㫖今於進京朝賀之日仍用該國衣冠不必竟行更¶
　　易服飾詳悉宣示該國王向(臣/)等跪稱屢䝉¶
皇上如天之恩事事俯察愚誠¶
<pb:KR2m0040_WYG_053-15b>¶
特加優寵今既獲邀被服之榮復許于慶賀之期備列¶
　　朝班仍從本俗惟有恪遵¶
恩訓仰體¶
聖慈俟進京之日仍用下國衣冠隨同朝賀理合據情¶
　　轉¶
　奏謹¶
　奏¶
　　候補候選及原任人員¶
<pb:KR2m0040_WYG_053-16a>¶
詔准於¶
　午門外行禮¶
　　禮部謹¶
　奏為奏¶
聞請¶
㫖事伏查乾隆三十五年四十五年恭逢¶
皇上萬夀聖節據候補候選及原任人員等呈請隨班¶
　　慶祝俱經(臣/)部¶
<pb:KR2m0040_WYG_053-16b>¶
　奏請在¶
　午門外排班行禮奉¶
㫖允行欽遵在案本年恭遇¶
皇上八旬萬夀聖節所有候補候選及原任人員皆情¶
　　殷叩祝可否照前兩次慶祝之例仍令在¶
　午門外分班行禮理合奏¶
聞請¶
㫖如䝉¶
<pb:KR2m0040_WYG_053-17a>¶
俞允臣部轉行劄知鴻臚寺官員帯領以昭整肅為此¶
　奏請奉¶
㫖知道了¶
　　　(臣/)等伏覩是年自元旦¶
　御太和殿¶
　頒綸¶
　賜宴萬方朝㑹咸祝¶
　聖之維殷然猶曰賀首祚之恒儀未足以罄¶
<pb:KR2m0040_WYG_053-17b>¶
　　廷陛臚句之盛洎乎¶
　　山荘舉典稱慶攸同¶
　覲來朝之外吏榮畫接而兼洽對揚¶
　諭賜服之新藩入朝班則仍昭體制隆禮所在¶
　恩意彌周有交慶於靡已者敬惟我¶
　皇上每嵗介夀之期皆值¶
　　駐輦灤京諸臣未獲同時綴班共申蹈舞今恭遇¶
　受賀臨朝星拱辰㑹萃衣冠於萬國列鵷鷺以成行¶
<pb:KR2m0040_WYG_053-18a>¶
　　　一時黼芾輝煌雍容晉祝而自¶
　　午門以外遥瞻叩拜者又復踵接肩摩歡愉成禮¶
　　　斯成千古典章之極盛遭遇之至榮者哉¶
　¶
　¶
　¶
　¶
　¶
<pb:KR2m0040_WYG_053-18b>¶
　¶
　¶
　¶
　¶
　¶
　¶
　¶
八旬萬壽盛典卷五十三¶
