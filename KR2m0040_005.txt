# -*- mode: mandoku-view; -*-
#+TITLE: 八旬萬壽盛典
#+DATE: 2015-08-24 22:52:22.418321
#+PROPERTY: ID KR2m0040
#+PROPERTY: BASEEDITION WYG    
#+PROPERTY: JUAN 卷五
<pb:KR2m0040_WYG_005-1a>¶
　欽定四庫全書¶
　八旬萬夀盛典卷五¶
　聖徳(一/)　　(敬徳一/)¶
　　　(臣/)等謹按稱天子為聖人昉於華封祝堯三辭而¶
　　　帝典一書史臣首紀之曰克明俊徳葢堯之徳無¶
　　　能名而堯之舜則臣民所共戴而慕焉者巍巍放¶
　　　勲立極萬古夫豈徒致夀富多男之頒已乎洪惟¶
　　　我¶
<pb:KR2m0040_WYG_005-1b>¶
　皇上廣運欽承攸好歛錫五十餘載以來¶
　篤膺¶
昊貺統輯¶
　夀釐惟修徳之日蘉聿用祗迪寸𠂻運量天下粤若古¶
　　　稀六帝亦有登八三君而¶
　年彌髙¶
　徳彌劭如我¶
　皇上者開闢至今¶
<pb:KR2m0040_WYG_005-2a>¶
天子而聖人允兼備而尠前聞焉伏惟¶
御極既乆以¶
宥宻之基命昭恒徳之日新凡夫¶
立政敷言不特在庭在外臣隣欽承親炙即薄海億兆¶
　　亦所共見共聞臣等恭編¶
　盛典推原¶
致福之由謹約舉十年近事分類以繋用備寔徴曰¶
敬徳以明昭事曰¶
<pb:KR2m0040_WYG_005-2b>¶
孝徳以羙作求曰¶
健徳以著保躬頤性之原曰¶
勤徳以彰省憲諴民之本¶
仁孚恵而徳心式廣¶
文起化而徳教旁流至今¶
儉勵還淳¶
謙尊撝吉神明合撰進修日強夫惟¶
徳如天乃¶
<pb:KR2m0040_WYG_005-3a>¶
　　福亦如天惟曰臻於¶
　　萬年與天為無極臣民之誌慶寕有量哉¶
　　皇上親嵗¶
郊　祀乾隆五十五年¶
　　聖夀八旬¶
　　躬詣¶
圜　丘¶
方　澤¶
<pb:KR2m0040_WYG_005-3b>¶
　　親祀如初¶
　　御製庚戌冬至日¶
　　南郊大祀禮成述事(庚戌/)¶
　　大祀欽承幸八旬三成拾級陟如循長年人感¶
　　昊㤙篤仰事子䝉¶
　　俯育親昆上樵蒸一元燎和鳴薌呹九鈞申禮竣欲退¶
　　難為退度度其能籲¶
　　貺頻¶
<pb:KR2m0040_WYG_005-4a>¶
　御製庚戌夏至¶
　方澤禮成述事(庚戌/)¶
　厚徳資生候一誠執¶
　祀辰¶
　安安䝉貺佑嵗嵗朂躬親五月符¶
　祥數八旬受¶
　恵身仍祈霈甘㴻與物共含仁¶
　　　先是乾隆四十四年¶
<pb:KR2m0040_WYG_005-4b>¶
　皇上以越嵗庚子正届¶
　七旬萬夀¶
　定皇子恭代¶
配壇獻帛爵禮是年十一月初六日奉¶
　上諭朕自踐阼以來恭遇¶
郊壇大祀一切儀文典禮悉本誠恪之心謹敬将事以期¶
昭格厯四十四年如一曰弗敢稍有懈弛惟是越嵗庚子¶
　　朕春秋已届七旬雖自信精力如舊凡升降拜獻尚¶
<pb:KR2m0040_WYG_005-5a>¶
　　可弗愆於儀但迎¶
神進爵儀典繁重若各¶
壇位前俱仍親詣轉恐過疲生憊於精意或有未孚非所¶
　　以展¶
精禋而答¶
鴻貺也因思¶
正位上香獻爵朕必當躬晉申䖍至¶
列祖¶
<pb:KR2m0040_WYG_005-5b>¶
列宗配位上香朕仍親致其獻帛爵諸禮著自今年冬至¶
南郊為始令諸皇子代陳邇年¶
郊壇大典令諸皇子敬侍觀禮即所以預教之也庶朕稍¶
　　節起跪之勞一心専於祼薦此非所之敢萌怠念也¶
　　㑹典開載¶
郊壇之祀原可遣親王恭代敬憶¶
皇祖聖夀六旬以後因歩履少艱¶
大祀雖¶
<pb:KR2m0040_WYG_005-6a>¶
遣官恭代仍於¶
壇門¶
荘跪以将誠意今朕幸拜登尚可如常祗期省曲節以壹¶
　　志¶
明禋並非躭安逸而倦於對越凡天下臣民皆可諒朕本¶
　　懐即¶
上帝¶
祖¶
<pb:KR2m0040_WYG_005-6b>¶
宗亦必鑒朕悃忱且不特此也嗣是而八旬能常如今日¶
　　而不衰必不敢因年嵗屢増於¶
禋祀稍有或佚如䝉¶
上蒼眷佑得遂朕之初願至八十六嵗歸政惟當始終弗¶
　　懈以伸朕敬¶
天法¶
祖之深𠂻耳著各該衙門敬遵辦理並通諭中外知之¶
　　　乾隆五十一年¶
<pb:KR2m0040_WYG_005-7a>¶
　定於¶
郊壇讀祝拜位上増偹小幄次一分是年十一月初二日¶
　　　奉¶
　上諭人君者天之子當以敬天勤民為首務方可以承¶
昊貺而迓¶
鴻庥設於對越之事心生懈忽不能敬謹将事是不成其¶
　　為¶
天之子而¶
<pb:KR2m0040_WYG_005-7b>¶
昊蒼亦㫁不錫之嘉祐也朕臨御五十一年以來恭遇¶
郊壇大祀無不祗肅躬親冬至¶
南郊親詣五十一次上辛¶
祈榖親詣四十九次惟乾隆五年及四十九年因躬躬偶¶
　　爾違和遣皇子親王恭代而當臨祀時一切儀文典¶
　　禮悉本誠恪之心躬申䖍敬以期¶
昭格近來雖年逾古稀壹志¶
明禋益勤勿懈是以仰䝉¶
<pb:KR2m0040_WYG_005-8a>¶
上蒼鑒朕忱悃得有期頣之夀精神強固猶日孜孜萬幾¶
　　親理¶
郊祀大典俱能肅将祼獻升降周旋勿愆於儀緬維¶
上天如此篤眷惟有益懋寅恭豈忍以年夀已髙稍耽安¶
　　逸致精意或有未孚朕世世子孫纉緒膺圖若能以¶
　　朕之心為心無刻不以敬¶
天為念於¶
郊壇大祀嚴恭寅畏盡敬盡誠自亦必仰邀¶
<pb:KR2m0040_WYG_005-8b>¶
昊穹眷顧錫以大年寔我大清億萬載無疆之庥倘不能¶
　　凛承朕志永矢䖍恭稍萌怠忽即非朕之子孫¶
天亦㫁不錫之以福也向來致祭¶
郊壇於¶
壇之二成設有幄次以偹拜跪行禮迎¶
神上香進爵供胙上¶
壇行禮畢仍回降至拜次嗣因朕年届六旬恐精力不能¶
　　如前将亞獻終獻飲福受胙諸儀改於¶
<pb:KR2m0040_WYG_005-9a>¶
壇上讀祝位次行禮以節登陟之勞仍不致或愆儀節此¶
　　朕自欲每次躬親祀事是以稍存簡易非敢於¶
郊祀大典存耽逸之見也惟念将來朕春秋日髙誠恐歩¶
　　履或稍遜於前意欲於¶
壇上讀祝拜位添設小幄次一分俟朕年至八旬即於此¶
　　内行禮設此二三年内遇風雪沍寒亦可稍資蔽禦¶
　　如果仰䝉¶
上天眷佑仍能精力如舊至八旬而不衰尚必照常行禮¶
<pb:KR2m0040_WYG_005-9b>¶
　　所有添設幄次原可偹而不用著軍機大臣㑹同工¶
　　部太常寺敬謹詳勘将應添幄次尺寸比二成之幄¶
　　次收小酌擬呈覽再行偹辦此非朕之敢萌逸念也¶
　　盖¶
郊祀大典蠲潔躬承惟期誠意感孚䖍申寅恪倘因儀節¶
　　繁重或至精力不勝勉強将事或令人恭代則於精¶
　　一凝承之意轉有未盡此後¶
郊壇大祀朕必嵗嵗躬行至八十六嵗歸政時始終勿懈¶
<pb:KR2m0040_WYG_005-10a>¶
　　以伸朕敬¶
天法¶
祖之志我子孫若能繼成無斁方可永膺¶
洪貺垂裕萬年矣¶
　　　　(臣/)等謹按¶
　郊禋鉅典儀節嚴重¶
　　皇上對越寅恭弗懈益虔¶
　　夀逾古稀每嵗率¶
<pb:KR2m0040_WYG_005-10b>¶
　　親詣無間仰惟¶
　　聖夀彌髙精神彌固爰議儀節以壹凝承乃¶
　　定¶
　配壇代奠之儀仍修¶
　　正幕躬承之敬至于讀祝拜位雖¶
　　命増幄次備而弗用益見¶
　　聖人健孚恒乆積萬年而惟矢一誠是以見諸¶
　　訓諭及禮成述事嵗有詩篇惟以答¶
<pb:KR2m0040_WYG_005-11a>¶
　鴻庥凝¶
　眷命兢兢業業三致意焉盖¶
　　皇上旦明宥宻無事不敬以作所而至於篤¶
　穹輿之嘉貺如¶
　　父母之不敢言報尤極小心翼翼之忱當夫¶
　㤙鑒式憑欽承¶
　昭事恪恭震肅以通諴感其格契者㣲其迓¶
　禧者所由悠且乆歟¶
<pb:KR2m0040_WYG_005-11b>¶
　皇上毎嵗躬舉¶
祈穀乾隆五十五年¶
　聖夀八旬¶
　親詣行禮如初¶
　御製上辛¶
　祈穀禮成述事(庚戌/)¶
　　百王孰弗萬方臨¶
　帝眷均䝉藐獨深踐阼年臻¶
<pb:KR2m0040_WYG_005-12a>¶
　天地數銘盤日朂惕乾心八旬敬得承¶
　祀辛五載勤徯歸政欽秋雨雖優冬雪欠春霙冀渥麥¶
　秧鍼¶
　　　先是乾隆四十六年¶
　定¶
祈穀仍用上辛是年正月二十四日奉¶
　上諭本月二十三日禮部具題壬寅各¶
壇¶
<pb:KR2m0040_WYG_005-12b>¶
廟祭祀齋戒日期一本冊内正月十四日次辛祀¶
祈穀壇所擬甚屬不當天子父¶
天母¶
地祗承之義不可稍弛從前雍正七年恭奉¶
皇考世宗憲皇帝諭㫖以定例正月上辛若在初五日以¶
　前則改於次辛但元旦朝賀乃朕躬之禮義若因此而¶
　展祈穀之期於心寔有未安着于上辛行禮煌煌¶
聖訓寔屬萬世不刋之論朕御極以來遇正月初三日以¶
<pb:KR2m0040_WYG_005-13a>¶
　　以前上辛因必湏隔年齋戒是以改用次辛其有初¶
　　四日上辛亦改用次辛行禮者則因¶
聖母皇太后祝釐初祉朕於元辰躬率王公大臣拜賀¶
東朝儀節不容稍缺至明嵗正月初四日上辛並非禸年¶
　　可比矣該部何得亦改次辛况冬至¶
南郊禮成有於次日受賀者所謂禮縁義起而義以方外¶
　　尤必敬以直内如為臣下意在尊君不敢輕易朝正¶
　　令典亦當偹查往例具奏請㫖乃禮部遽行題逹閣¶
<pb:KR2m0040_WYG_005-13b>¶
　　臣並不細心請㫖擬簽必待朕自行看出耶所有禮¶
　　部堂官著交部嚴加議處大學士等著交部察議至¶
　　祀典本屬吉禮而上辛¶
祈穀尤嵗首鉅典乃該部必於二十三日具題閣臣亦即¶
　　於是日呈進朕雖不以此責偹而諸臣踈忽若是可¶
　　謂不知仰體朕懐矣所有明嵗¶
祈穀行禮仍用上辛並着為令将此通諭中外知之¶
　　　是年二月初一日奉¶
<pb:KR2m0040_WYG_005-14a>¶
　上諭禮莫大乎敬¶
天義莫隆於¶
郊祀前以禮部具題壬寅年祭祀¶
壇¶
廟各日期将¶
祈穀行禮改用次辛所擬不當已明降諭㫖仍用上辛矣¶
　　孟孟¶
祈穀所以迓陽氣而兆農祥考諸經傳盖指立春以後之¶
<pb:KR2m0040_WYG_005-14b>¶
　　上辛而非元旦以後之上辛雍正年間恭奉¶
皇考聖諭飭禮臣定議允宜永逺遵守敬思其義若上辛¶
　　在立春前舉行與乗陽之義未為精當又上辛設在¶
　　正月初三日以前則當於舊臘隔年齋戒而¶
太廟祫祭寔為合饗大禮即宫中拜¶
神亦屬國朝定例若於齋戒期内照舊舉行於専一致敬¶
　　之道似猶未協其應如何斟酌古今益臻明備並非¶
　　世遵守可行之處著大學士九卿詳悉妥議具奏是¶
<pb:KR2m0040_WYG_005-15a>¶
　　　是年¶
　定詣¶
壇¶
祈穀日於¶
皇乾殿西垣門外降輦歩詣二月初三日奉¶
　上諭朕自臨御以來每遇¶
郊祀大典無不蠲潔躬承四十六年如一日今仰荷¶
昊蒼眷佑夀逾古稀仍當躬親行禮而一切登降禮儀歩¶
<pb:KR2m0040_WYG_005-15b>¶
　　履究覺稍遜於前若遣官恭代非朕勤於躬親昭事¶
　　之初心而勉强将事復于精一凝承之意轉有未盡¶
　　因諭該部前徃敬視¶
祈穀宿齋宫詣¶
壇瞻拜日降輦處兹據福隆安等奏請擬由¶
皇乾殿西墻門外降輿較為近便等語應如所奏交各該¶
　　衙門遵照辦理此朕仰體¶
上天眷愛朕躬長申寅恪之意将來朕子孫纉緒¶
<pb:KR2m0040_WYG_005-16a>¶
凝庥有夀登古稀者亦可欽承朕志於¶
郊壇大祝嵗嵗躬行率由此典以上邀¶
皇天眷顧之隆庶㡬無疆惟休永膺¶
昊貺垂裕萬年将此通諭中外知之¶
　　　是年十二月十二日奉¶
　上諭明年元旦係上辛祈榖齋戒日期所有元旦應行¶
　　拈香各處仍親詣行禮初五日陞殿受賀¶
　　　　(臣/)等謹按孟春¶
<pb:KR2m0040_WYG_005-16b>¶
　祈穀¶
　三大祀之一¶
　　皇上斟酌古今折𠂻禮意仍循¶
　合饗拜神之典朝正之期爰展乘陽之義並昭於以垂¶
　　　　定制而¶
　　訓方来允億萬年所當恪守臣等恭查乾隆四十五¶
　　　　年以後頻嵗¶
　　親承又若孟夏¶
<pb:KR2m0040_WYG_005-17a>¶
常雩禮與¶
郊禋並重欣逄¶
　夀登大耋¶
　躬莅肅将惟矢誠假以召¶
天和是以¶
佑命之統因¶
　日躋之敬而彌篤不特綏豐協順有以徴¶
　大聖人孚感之神云爾也¶
<pb:KR2m0040_WYG_005-17b>¶
皇上每嵗親祀¶
社稷壇本年¶
聖夀八旬¶
躬詣行禮如初¶
御製庚戍仲春¶
社稷壇禮成述事(庚戌/)¶
三祭四朝齋(社朝日壇祀文廟為中祀致齋二日三祭/  稷壇大  致齋三日今春分丁戊)¶
(相連故齋期自初三/日為始凡四日云)躬親蕆禮皆䝉¶
<pb:KR2m0040_WYG_005-18a>¶
　庥仍健旺致敬敢違乖土穀民之命安和心以懐秋膏¶
　雖積潤春澤更¶
　祈佳¶
　　　　(臣/)等謹按天子之社為萬方籲福報功我¶
　　皇上每遇吉戊祈穣¶
　　躬親晋玉嵗致精䖍本年¶
　　夀祉鴻龎時和玉燭登平協奏¶
　　履健升馨從來物土兆祥未若兹之¶
<pb:KR2m0040_WYG_005-18b>¶
　　親祈罔懈者也臣等恭編¶
　敬徳謹以邇年來¶
　皇上躬承¶
大　祀壹志凝承昭垂定制者載於卷首而若¶
　髙齡展恪¶
　　中祀一週爰以次臚叙云¶
　¶
　八旬萬夀盛典卷五¶
