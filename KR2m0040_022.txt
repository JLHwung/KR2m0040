# -*- mode: mandoku-view; -*-
#+TITLE: 八旬萬壽盛典
#+DATE: 2015-08-24 22:52:22.720923
#+PROPERTY: ID KR2m0040
#+PROPERTY: BASEEDITION WYG    
#+PROPERTY: JUAN 卷二十二
<pb:KR2m0040_WYG_022-1a>¶
欽定四庫全書¶
八旬萬夀盛典卷二十二¶
聖功(五附載平定臺彎/)¶
　　(臣/)等欽惟我¶
皇上&KR0357;乾慎事恒以圖度先㡬展大勲而¶
耆神武竊仰窺¶
聖念所勤重審夫周易繫𫝊所云知微知彰知柔知剛¶
　　之義平日用之以¶
<pb:KR2m0040_WYG_022-1b>¶
宅心莅政而更謹持於用兵之時葢由羲畫軒韜理通¶
　　一貫而¶
皇上基以介石之誠應以不終日貞吉之速豫順以動¶
　　天地如之其於行師尤著也(臣/)等恭誌¶
聖功以平定臺灣附載¶
　盛典良以勒功之製炳燿¶
奎文紀事之編燦陳方畧天下臣民已無不共仰¶
宸謨而惟是近¶
<pb:KR2m0040_WYG_022-2a>¶
　八旬之天子蕆八事之武成誠有如¶
　御製記所謂勵敬勤以永年者鬯¶
　　國威而昭¶
　帝祉其本端由於此夫以臺灣距海一隅受¶
　　國家百餘年愛育漸摩之澤允宜安兹樂土同我太¶
　　　平乃以莠稂間雜致勞我¶
　皇上垂念重瀛¶
　籌㡬午夜一舉而蕩平之其為生民寧謐之慶悉徴¶
<pb:KR2m0040_WYG_022-2b>¶
上天助順之符葢至¶
　　山莊凱席快睹㨗勲島社畨丁頻隨班舞¶
　萬年之祝胥海隅日出而交忭焉従來書戰績者有如¶
　　　是之煒煌懿茂者哉¶
　　　乾隆五十二年六月¶
　㫖召陜甘總督(臣/)福康安至熱河¶
　行在¶
　親授方畧八月¶
<pb:KR2m0040_WYG_022-3a>¶
命福康安為將軍領侍衛内大臣海蘭察為叅贊¶
　　統兵勦捕臺灣逆匪五十三年正月擒賊首林¶
　　爽文觧京誅之¶
　　乾隆五十二年八月初二日奉¶
上諭茲特命福康安前來行在面授機宜令其攜帶欽¶
　差闗防馳赴臺灣更換常青督辦軍務即授福康安¶
　為将軍並授海蘭察為叅賛大臣普爾普舒亮為領¶
　隊大臣並㨂派曾經戰陣之巴圖魯侍衛章京一百¶
<pb:KR2m0040_WYG_022-3b>¶
　餘人分起前往領兵征剿至臺灣初次調撥及續調¶
　官兵已有數萬嗣又於廣東浙江添調緑營及駐防¶
　兵萬餘名並於福建本省派撥兵六千現又添派四¶
　川屯練降畨并扵湖北湖南貴州等省挑備兵數萬陸¶
　續遄程前往合計徴調各兵不下十餘萬福康安到臺¶
　灣後察㸔情形如以兵力多多益善冄行添兵若干¶
　即一靣檄調一靣奏聞所有應用軍需已扵浙江江¶
　南江西湖廣四川等省撥運米百餘萬石軍餉火藥¶
<pb:KR2m0040_WYG_022-4a>¶
　　等項亦已廣為儲備著李侍堯通盤核算妥為經理¶
　御製勦滅臺灣逆賊生擒林爽文紀事語(戊申/)¶
　平伊犁定回部收金川是三事皆闗大政各有専文勒¶
　太學誅王倫翦蘇四十三洗田五是三事雖屬武功然¶
　以内地懷慙弗薌其説至扵今之勦滅臺灣逆賊生擒¶
　林爽文則有不得不詳紀顛末以示後人者向之三予¶
　惟深感¶
天恩蒙厚貺次之三予實資衆臣之力得有所成若兹臺¶
<pb:KR2m0040_WYG_022-4b>¶
　灣逆賊之煽亂乃卒然而起兵出於不得已而又不料¶
　其成功若是之易也葢自康熙二十二年平定臺灣之¶
　後厯雍正迨今乾隆戊申百餘年之間率鮮卅嵗寧静¶
　無事而其甚者惟朱一貴及兹林爽文朱一貴已據府¶
　城僣年號林爽文雖未據府城然亦僣年號矣朱一貴¶
　雖據府城藍廷珍率兵七日復之不一年遂平定全郡¶
　林爽文雖未據府城亦将一年始獲首渠平定全郡則¶
　以領兵之人有賢否之殊故曰事在人為不可不慎也¶
<pb:KR2m0040_WYG_022-5a>¶
　林爽文始事之際一總兵率千餘兵滅之而有餘及其¶
　蔓延猖獗全郡騷動不得不發勁兵命重臣則予遅速¶
　論所云未能速而失于遅予之過也然而果遅乎則何¶
　以成功葢遅在任事之外臣而速在籌策之予心故始¶
　雖遅而終能成以速非誇言也葢紀其實而已若黄仕¶
　簡任承恩初遅矣而予于去年正月即命李侍堯速往¶
　代常青為總督辦軍儲常青往代黄仕簡藍元枚往代¶
　任承恩司𠞰賊之事而郡城與仕簡弗至失于賊手是¶
<pb:KR2m0040_WYG_022-5b>¶
　幸也是未遅也(黄仕簡任承恩既至臺灣南北互相觀/望兩月餘遂至與賊以暇日以滋蔓幸)¶
　(予于正月初旬值李侍堯入覲即命往代常青為總督/而命常青代黄仕簡又隨命藍元枚代任承恩是以郝)¶
　(北猷于三月初八日自鳯山棄城敗歸立即置之于法/常青適扵初九日到郡屢挫賊鋒郡城得以無失使常)¶
　(青不即到則郡城必失守仕簡或被賊/獲皆未可知是始雖遅而實未為遅也)既而常青祗能¶
　守郡城藍元枚忽以病亡是又遅矣而¶
天啟予𠂻于六月即自甘省召福康安來熱河授之方畧¶
　八月初即命福康安海蘭察率巴圖魯及各省精兵近¶
　萬往救諸羅是又未遅也(常青雖固守郡城未能統大/兵往救諸羅藍元枝正籌㑹)¶
<pb:KR2m0040_WYG_022-6a>¶
　(剿旋以病亡又幸予于六月内早令福康安来覲熱河/即命于八月初二日同海蘭察率巴□魯侍衛章京百)¶
　(餘人馳赴閩省並預調川湖黔粤精兵近萬人分路赴/閩維時諸羅被圍日乆糧餉火藥道梗不能運送若非)¶
　(事是天啓予□早命重臣統勁旅前往㡬至緩不濟/    常青等救諸羅雖遅而予所辦亦未為遅也)福¶
　康安等至大擔門開舟阻風風畧定而啟行又風&KR0210;至¶
　崇武澳不能進是又遅矣然而候風之際後調之兵畢¶
　至風平浪靜一日千里齊至鹿仔港是仍未遅也(福康/安到)¶
　(厦門于十月十一日自大擔門開船被風打回十四日/得風駛行半日又以風轉遮至崇武澳停泊似覺遅滯)¶
　(然當此候風之際四川屯練二千廣西兵三千俱至而/風亦適利遂于二十八日申時放洋至二十九日兵船)¶
<pb:KR2m0040_WYG_022-6b>¶
　(齊抵鹿仔港千里洋面一帆直逹其餘之兵亦陸續配/渡福康安率此生力之兵旬日内頓解諸羅之圍繼克)¶
　(賊巢生擒逆首是未渡以前若/遅而計其成功又未可謂遅也)夫遅之在人而¶
天地神明䕶佑每以遅而成速視若危而獲安有如昔年¶
　開惑論所云者予何修而得此于¶
天地神明之錫祉哉如是而不益深敬畏勤政愛民明慎¶
　用兵則予為無良心者矣予何敢抑又何忍乎夫用兵¶
　豈易言哉必也凛天命屏已私見先㡬懷永圖方寸之¶
　間日日如在三軍前而又戒掣肘念衆勞且予老矣¶
<pb:KR2m0040_WYG_022-7a>¶
　而精神尚健不肻圖逸以遺難于子孫臣庻藉以展成¶
　大勲此非¶
天地神明之佑乎亦豈非弗失良心得䝉¶
天鑒乎福康安等解圍殱賊以及生擒賊渠諸功績見聫¶
　句之詩之序兹不贅言獨申予之不得不用武又深懼¶
　用武之意如是以戒後世占騐家以正月朔旦值剝蝕¶
　為兵戈之象逺者固莫考自漢至明屢逢其事然亦有¶
　騐有弗騐(元旦日食自漢迄明有四十七其本係政治/廢弛及僣竊偽朝無論矣如唐之太宗宣宗)¶
<pb:KR2m0040_WYG_022-7b>¶
　(元旦日食其年俱寧静無事至宋仁宗四十餘年之中元/旦日食者四最後嘉祐四年亦無事此其弗騐者也惟)¶
　(寳元元年元昊反康定元年元昊㓂延州皇祐元年廣/源州蠻儂智髙㓂邕州又元代世祖至元二十九年元)¶
　(旦日食是年廣西上思州土官黄聖許結交趾為/援㓂䧟忠州江州及華陽諸縣此其有騐者也)若昨¶
　丙午可謂有騐矣以予論之千嵗日至可坐而致剝蝕¶
　亦可笇而定也既定矣其適逢與不逢原在依稀戃怳¶
　之間且亦乏計預使必無也若使之無是為詐也不惟¶
　不能避災或且召灾故史載宋仁宗朝第二次康定元¶
　年正月朔當日食司天楊惟徳請移閏于庚辰嵗則日¶
<pb:KR2m0040_WYG_022-8a>¶
食在正月之晦帝曰閏所以正天時而授民事其可曲¶
避乎夫日食必當在朔可知古稱月晦日食者見移閏¶
曲避之説耳至于不得已而用兵惟在見㡬而作先事¶
以圖遅不失于㡬先速不失于不逹惟敬與明秉公無¶
私信賞必罰用兵之道其庶㡬乎夫行此數端甚不易¶
矣知不易而慎用兵又其本乎凡軍旅事必當有方畧¶
之書書成即以此語冠篇首亦不更為之序矣¶
御製福康安奏大勦諸賊開通諸羅並進攻斗六門賊¶
<pb:KR2m0040_WYG_022-8b>¶
　　勢潰㪚信至詩以誌慰因改賜諸羅縣名為嘉義¶
　　合縣士民守城之忠實堪彰善也(丁未/)¶
笨港雖攻取諸羅仍艱進(前據李侍堯奏據臺灣府知/府楊廷理稟報蔡攀龍等于)¶
(八月中旬将諸羅道路打通之信不意竟屬傳訛嗣據/普吉保奏九月十三日收復笨港與恒瑞訂期前進旋)¶
(以後路無繼不敢輕離為辭不知救兵如救火豈可少/緩湏&KR0119;乃柴大紀忍餓待援而普吉保等懦怯無能仍)¶
(未能直抵諸/羅殺賊解圍)幸早續發兵重臣威名震勇將選以百新¶
兵强夙振度海雖遅日以遅翻成迅(幸予燭于㡬先于/八月即令福康安)¶
(海蘭察等帶同巴圖魯等百餘人前往又調四川屯練及/貴州廣西湖南等省精鋭之兵趨行前進福康安于)¶
<pb:KR2m0040_WYG_022-9a>¶
(十月十一日自大擔門開船被風打回十四日得風駛/行半日風色又轉復在崇武澳停泊候風似覺稽滯然)¶
(當此候風之際四川屯練兵二千及廣西兵三千先後/到彼風色轉順遂于二十八日申刻放洋至二十九日)¶
(申刻所有兵船齊抵鹿仔港千里洋靣一帆即逹為従/来渡海罕有之事此實仰頼    上天賜恵  海神靈)¶
(佑而福康安帯此新兵乗鋭長驅即舊存兵丁及義民/等亦有所倚恃踴躍爭先是渡海雖遅而事機轉為迅)¶
(速/也)齊力遂翦瀛一日風資順進由鹿汓港三朝倐臨陣¶
大克倫仔頂一當百以奮蔗田及草寮蹂躪率稱盡(叶/)¶
即解諸羅圍資賊糧胥運(兹據福康安奏十一月初六/日凡遇賊荘即行勦冼初八)¶
(日黎明行抵崙仔頂賊匪多人潜伏竹園施放鎗砲一/齊擁出官兵屹立不動衝入賊中所向披靡及崙仔尾)¶
<pb:KR2m0040_WYG_022-9b>¶
(等各荘賊匪前来抗拒福康安預令扼其左右要路並/焚所竹園蔗田及各處草寮繼至牛椆山地方賊匪阻)¶
(溪自固屯劄山梁待官兵将至四靣圍裹不下萬餘海/蘭察等直越溪河衝過賊陣剿殺無算官兵無不以一)¶
(當百於是賊匪紛紛迯竄福康安等即扵酉刻入城城/中義民爭先出迎歡聲動地福康安入城慰諭並將賊)¶
(荘所存糧石令民人儘數搬運/米價頓減數倍民情無不歡慶)勞軍及義民歡呼逭饑¶
饉全活數萬命旌功恩不吝彰善樹風聲嘉義名新晉¶
(諸羅被圍日久饑困情形深堪憫惻福康安海蘭察等/不俟貴州湖廣之兵到齊即先彭勇罙入立解重圍城)¶
(中數萬生靈藉以全活因改賜諸羅縣名為嘉義以旌士/民此皆由調度有方振作士氣用能克敵致勝自應厚)¶
(加寵錫福康安海蘭察俱即晉封公爵各賞紅寳石帽頂四/團龍補褂以示優異其鄂輝舒亮普爾普等及巴圖魯)¶
<pb:KR2m0040_WYG_022-10a>¶
(侍衛章京與在事出力之将弁等并令查明□部従優/議叙至此次大功痛勦賊人膽落已成破竹之勢福康)¶
(安等隨即籌至斗六門一帶擒獲首逆林爽/文等迅奏㨗書慰予盻望不難指日以俟耳)籌攻斗六¶
門破竹應解刃佇勦大里&KR0891;賊首生擒訊指日以俟之¶
速逓大㨗信¶
御製福康安奏報攻克斗六門詩以誌事(丁未/)¶
斗六門攻克今朝至㨗音遅聞因海上(兹據福康安奏/十一月廿一日)¶
(與海蘭察等分據大埔林中林大埔尾三荘沿途殺賊/六七百名鎗斃騎馬賊目十餘人将器械馬匹全行)¶
(奪獲直攻開斗六門即日已進捣賊巢惟其摺遅至月/餘始到是此時擒獲賊匪佳音想亦在途縂以海上風)¶
<pb:KR2m0040_WYG_022-10b>¶
(信不常不/能速至也)别信逼山隂(又據李侍堯奏探聞官兵已攻/破大里&KR0891;賊匪迯入内山生畨)¶
(等稟稱願将林爽/文擒獲獻出等語)百戰雄皆勝諸臣嘉不禁(福康安海/蘭察鄂輝)¶
(恒瑞普吉保袁國璜等此次奪據賊卡奮勇勦殺百戰/皆勝甚屬可嘉已先行交部議叙至普爾普打通府城)¶
(道路及分外出力之侍衛章京並鎮将官弁等除賞給/巴圖魯名號及陛等賞翎各員外凡在事出力之員弁)¶
(令一併查明咨部議叙所有打仗出力之/兵丁亦令酌量分别賞給錢糧以示嘉奨)東南望翹企¶
實報首兇擒¶
御製福康安奏報攻克大里&KR0891;賊巢詩以誌事(丁未/)¶
斗六門既取直前抵賊巢躍溪飛馬渡掃穴短兵交(福/康)¶
<pb:KR2m0040_WYG_022-11a>¶
(安等奏官兵于十一月廿一日攻克斗六門之後次日/即檄調埔心二林舊存之兵移駐水沙連山口隨向大)¶
(里杙進發因大里杙東倚大山南繞溪河水勢甚深福/康安等馳馬先渡賊匪乘官兵尚未到齊自城内擁出)¶
(萬餘人三面圍裹捨命前撲巴圗魯等鎗箭如雨四川/屯練及廣東廣西兵丁亦即争先涉水攬殺一處斃賊)¶
(甚多天色昏暮于溪邉整齊行隊以待移時果有賊匪/潜來攻擾官兵屹立不動鎗砲大震賊匪旋即敗走逾)¶
(刻又沿溪来撲如此往返五六次至丑刻攻擾愈力隨/用短兵相接殺死賊目賊匪數百計自日暮至次日黎)¶
(明官兵力戰一夜痛殱/賊衆無算實屬可嘉)背壘犯雄陣乘宵揮遁鞘(廿五/日夘)¶
(刻福康安派兵一面與賊接陣一靣率同巴圗魯侍衛/等分路攻入賊巢殺賊目十餘名賊衆二百餘名生擒)¶
(賊目劉懐清林茂嚴訊林爽文下落據供林爽文見官/兵壮盛不能抵敵遂于夜間帶同春屬遁入大山隨即)¶
<pb:KR2m0040_WYG_022-11b>¶
(分派官兵入山捜捕並諭令畨社一體擒拏是此時林/爽文亦不過茍延殘喘㫁不至&KR0607;誅漏網惟盻望擒獲)¶
(逆首日内信至/甚為懸切耳)渠魁猶待獲盼切㨗旌捎¶
御製福康安等奏攻勦小半天山賊匪並圍截賊首情¶
　　形詩以誌事(戊申/)¶
曉接軍營報攻平小半天前稱獲眷屬(前據福康安等/奏稱林爽文父)¶
(母家屬逃匿水裏畨/社俱已按名拿獲)今復走兇奸(今日奏至攻小半天/山得勝又據生畨頭)¶
(目等僉稱林爽文迯往埔裡社/埔尾一帶現在恊力擒捕等語)與暇近旬日聚羣至二¶
千(福康安于十一月廿五日攻克大里杙後即應乗官/兵鋭氣迅即追捕使賊無駐足之暇無難速擒逆首)¶
<pb:KR2m0040_WYG_022-12a>¶
(乃遅至旬日使賊匪得扵集集埔聚衆固守迨十二月/初五日攻克集集埔後又遅至旬餘賊匪復得于小半)¶
(天山聚集據險固守尚有二/千餘人何啻與賊以暇耶)層層涉持重屢屢戒遅延¶
將士真宣力領軍可謝愆(據奏林爽文餘匪在扵小半/天山頂拏立末柵柵内壘)¶
(石作墻又将道旁大樹砍倒横塞道路官兵踴躍用命/蟻附而上打死賊匪百餘人賊始竄回柵内投石放鎗)¶
(抵死抗拒普爾普率先領屯練兵丁攀倒木柵賊匪登/時潰敗各兵盡力追殺鎗斃賊目十餘人生擒賊目五)¶
(人殺賊二百餘人将士官兵屢次奮勇攻堅實屬可嘉/使福康安前次乗勝迅追餘黨豈能復聚為列柵固壘)¶
(之計而逆首當早就擒官兵又何用如此涉險力/攻是直領兵者自取勞苦而其咎亦無可辭也)並行¶
賞與飭期速奏功全¶
<pb:KR2m0040_WYG_022-12b>¶
御製福康安摺奏生擒逆首林爽文信至詩以誌事(戊申/)¶
大里灰&KR0008;破巢穴頻繁馳諭戒逍遥(福康安于上年十/一月二十五日攻)¶
(破大里杙賊巢後正云畨社等恊力緝拏未曾奏及速/即帶兵乗勝追捕誠恐事機少緩生畨等不知畏懾未)¶
(必肯上𦂳恊拏是以頻/降諭旨深以遅緩為戒)撫降輯衆日無暇執訊招畨井¶
有條(兹得生擒林爽文捷音奏至據另摺稱該處民人投/出者絡繹不絶皆安為撫輯又于所執賊目追究)¶
(逆首去路及招出各社生畨嚴切曉諭令其協同堵截/擒獻又令巴圗魯二十員屯練兵丁數百名改装易服)¶
(扮作民人同淡水義民及社丁通事等分投捜緝遂于/正月初四日在老衢﨑地方将林爽文並賊目何有志)¶
(等一同擒獲現在捜查餘孽不遺所/辦俱井井有條可謂弗孤簡用者矣)究得生擒盡羙¶
<pb:KR2m0040_WYG_022-13a>¶
善不教餘孽伏根苗移師南指如破竹(又據奏俟将北/路捜查净盡令)¶
(各兵少為休息即統率大兵肅清南路擒拏賊目荘大/田等語賊首就擒先聲奪氣自當勢如破竹想續奏㨗)¶
(音亦只在/早晚間耳)待㨗音惟暮與朝¶
　　二月將軍(臣/)福康安叅賛大(臣/)海蘭察等收復¶
　　鳯山縣城擒賊目莊大田誅之臺灣平¶
御製福康安奏報生擒荘大田紀事語(戊申/)¶
昨生擒林爽文則勦滅逆賊事可稱蕆大端兹生擒荘¶
大田則肅清臺灣事方稱臻盡善二逆狼狽為奸得一¶
<pb:KR2m0040_WYG_022-13b>¶
而不得二餘孽尚存慮其萌芽且彼既聞首禍被獲則¶
所以謀自全而倖迯生入山固易追赴海則難捕矣是¶
以先事周防累申飭諭(荘大田在南路距南海甚近不/慮其入山而慮其入海則追捕)¶
(甚難因累次降旨令福康安等慎諭/防其入海之路思慮所及隨時飭)兹福康安盡心畫¶
䇿凡港内可以入海者無不移舟設卡因聞荘大田率¶
同匪衆俱在柴城初二日欲往蚊率社經畨衆極力抵¶
禦復行退回初五日黎明官軍由風港發兵越箐穿林¶
遂有賊匪突出拒敵我兵迎撃海蘭察率領巴圖魯侍衛¶
<pb:KR2m0040_WYG_022-14a>¶
　奮勇齊攻殺賊三百餘生擒一百餘追至柴城賊愈衆¶
　多然恐攻撲過急荘大田或臨陣被殺或乗間竄逸轉¶
　不能悉數成擒福康安分兵數隊以徐合攻自山梁布¶
　陣抵海㟁適烏什哈逹所率水師得順風連墻齊至沿¶
　海進圍水陸合剿自辰直至午刻殺賊二千餘羣賊奔¶
　潰投水屍浮海如㕍鶩而獨荘大田伏匿山溝以致生¶
　擒是豈人力哉¶
天也二逆以么䯢小民敢興大亂殺害生靈無慮數萬使¶
<pb:KR2m0040_WYG_022-14b>¶
　獲一而迯一未為全羙斯皆生致闕下正國法而快人¶
　心反側潜消循良樂業福康安海蘭察等謀畫奮勇不¶
　負任使固不待言然非¶
天佑我師俾獲萬全豈易致此耶更查康熙六十年四月¶
　朱一貴于臺灣起事提督施世驃縂兵藍廷珍于五月¶
　由澎湖進兵至六月收復臺灣郡城計閲七日于閏六¶
　月始擒獲朱一貴計閲一月餘至雍正元年四月而餘¶
　黨悉勦盡自朱一貴起事至臺灣全郡平定始末閲兩¶
<pb:KR2m0040_WYG_022-15a>¶
　年兹林爽文于五十一年十一月起事其黄仕簡等前¶
　後誤事經一年福康安等于上年十一月由鹿仔港始¶
　進兵其間解諸羅縣之圍克斗六門攻破大里杙賊巢¶
　由本年正月獲林爽文計閲四十二日繼獲荘大田計¶
　閲三十二日自林爽文起事至臺灣全郡平定始末共¶
　閲一年三月是較之藍廷珍等成功更為迅速矣夫逆¶
　賊入内山生畨非我臣僕情性不同言語不通其遵我¶
　軍令與否未可知也福康安示之以兵威使知畏給之以¶
<pb:KR2m0040_WYG_022-15b>¶
　賞項使知懐其經畫周宻賢于施世驃藍廷珍逺甚又¶
　得海察蘭率百巴圗魯攻堅䧟鋭遂得前後生獲二囚¶
　且李侍堯悉心董理軍儲無誤行陣使不以李侍堯易¶
　常青之縂督則軍儲必誤不以福康安易常青之将軍¶
　則成功必遅兹盡善盡羙以成功于三月之間則¶
上天之所以唘佑藐躬俾以望八之年而獲三㨗之速則¶
　予所以深感¶
昊慈豈言語之所能形容也自斯以後所願洗兵韜甲與¶
<pb:KR2m0040_WYG_022-16a>¶
　民休息保泰持盈日慎一日以待歸政之年庶不逺矣¶
　雖然仔肩未缷必不敢以娱老自怠所為猶日孜孜仍¶
　初志耳¶
　御製福康安奏報生擒荘大田信至詩以誌喜(戊申/)¶
　正殷㨗信盼連朝忽接佳音至自遥鹿耳鯤身防海逸¶
　(荘大田在鳯山一帶距海甚近初慮該匪情急遁入海/内追捕更難得手轉不如林爽文竄至内山者尚覺人)¶
　(力可/施也)柴城瑯嶠獲山跳(此次福康安多方籌辦令巴圗/魯等各帯官兵分隊自山梁挨)¶
　(次排下而烏什哈逹所帶水師兵丁適值順風連檣齊/至沿海宻佈水陸並進四靣合圍遂将荘大田及有名)¶
<pb:KR2m0040_WYG_022-16b>¶
　(頭目四十餘名全數擒獲又殺賊二千餘名其餘迯入/生畨者被柴城瑯嶠各畨社縛獻三百餘人未及兩月)¶
　(南北二兇悉行俘獲全/郡俱已平定實深嘉悦)一之為甚竟致再䲭既成擒豈¶
　赦鴞永靖瀛瓀揚國武益深兢業¶
昊恩昭¶
　¶
　¶
　¶
　八旬萬夀盛典卷二十二¶
