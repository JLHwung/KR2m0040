# -*- mode: mandoku-view; -*-
#+TITLE: 八旬萬壽盛典
#+DATE: 2015-08-24 22:52:22.321335
#+PROPERTY: ID KR2m0040
#+PROPERTY: BASEEDITION WYG    
#+PROPERTY: JUAN 卷一
<pb:KR2m0040_WYG_001-1a>¶
　欽定四庫全書¶
　八旬萬壽盛典卷一¶
　宸章(一/)¶
　　　(臣/)等謹案詩書所載帝王年夀若堯典在位七十¶
　　　載禹謨舜宅位三十三載雖皆自言而其文則史¶
　　　臣所紀至若喜起之歌有篇名而言夀南風之歌¶
　　　有篇名而無其辭雖庸作有傳而無闗久道未有¶
　　　若我¶
<pb:KR2m0040_WYG_001-1b>¶
　皇上藴涵造化綱絡乾坤舉所為¶
　敬¶
天法¶
祖¶
　勤政愛民之實發為文章於以彰夫誕膺¶
鴻貺¶
　曼壽無疆之盛者伏讀¶
　御製詩文自¶
<pb:KR2m0040_WYG_001-2a>¶
御極以來五十餘年數絫千萬亦既按集成編(臣/)等纂¶
輯¶
萬夀盛典未能備載爰自¶
皇上七旬萬夀以後敬謹研繹各依門類分載¶
聖徳¶
聖功¶
　盛事¶
　典禮¶
<pb:KR2m0040_WYG_001-2b>¶
恩賚各卷中若夫¶
睿藻所抒有闗紀年之作自¶
御製文古稀説至四得論¶
御製詩庚子元旦至本年庚戌¶
萬夀諸什敬依¶
御集編年之例恭録為¶
宸章一門弁於¶
盛典之首臣等慶逢我¶
<pb:KR2m0040_WYG_001-3a>¶
皇上延洪錫羨至隆極盛盥誦循環仰見¶
秉德立言垂經夀世從此躋¶
億萬之齡衍¶
化工之筆臣等惟當涵泳¶
聖涯依時續繕篇帙亦有非億兆京垓所能紀數者矣¶
　　乾隆四十五年¶
皇上聖夀七十¶
御製詩文¶
<pb:KR2m0040_WYG_001-3b>¶
　　古稀説¶
余以今年登七袠因用杜甫句刻古稀天子之寳其次¶
章即繼之曰猶日孜孜蓋予宿志有年至八旬有六即¶
歸政而頤志於寧夀宫其未歸政以前不敢弛惕猶日¶
孜孜所以答¶
天庥而勵已躬也正夀之慶羣臣例當進獻辭賦於是¶
彭元瑞有古稀之九頌既以文房等件賜之以旌其用¶
意新而遣辭雅顧一再翻閲頗有不得不為之説以申¶
<pb:KR2m0040_WYG_001-4a>¶
予意者其詞曰¶
古人有言頌不忘規兹元瑞之九頌徒見其頌而不見¶
其規在元瑞為得半而失半然使予觀其頌洋洋自滿¶
遂以為誠若此則不但失半又且失全予何肯如是夫¶
由斯不自滿歉然若有所不足之意充之以是為敬¶
天之本必益凜旦明毋敢或渝也以是為法¶
祖之規必思繼¶
前烈而慎聰聴也以是勤民庶無始終之變耳以是典¶
<pb:KR2m0040_WYG_001-4b>¶
學為實學以是奮武非黷武以是籌邊非鑿空以是制¶
作非虚飾若夫用人行政旰食宵衣孰不以是為慎修¶
思永之樞機乎如是而觀元瑞之九頌方且益深予臨¶
深履薄之戒則其頌也即規也更惓思之三代以上弗¶
論矣三代以下為天子而夀登古稀者纔得六人已見¶
之近作矣(自三代以下帝王年逾七十者漢武帝梁髙/祖唐明皇宋髙宗元世祖明太祖凡六帝昨)¶
(七旬慶典詩有七旬屈指數/今古六帝因心驗法懲之句)至夫得國之正擴土之廣¶
臣服之普民庶之安雖非大當可謂小康且前代所以¶
<pb:KR2m0040_WYG_001-5a>¶
亡國者曰强藩曰外患曰權臣曰外戚曰女謁曰宦寺¶
曰奸臣曰佞倖今皆無一仿彿者即所謂得古稀之六¶
帝元明二祖為創業之君禮樂刑政有未遑焉其餘四¶
帝予所不足為法而其時其政亦豈有若今日哉是誠¶
古稀而已矣夫值此古稀者非¶
上天所賜乎¶
天賜古稀於予而予設弗以敬承之弗勵慎終如始之¶
志以竭力敬¶
<pb:KR2m0040_WYG_001-5b>¶
天法¶
祖勤政愛民古云適百里者半九十里慄慄危懼誠恐¶
耄荒而有所隕越將孤¶
天恩予又何敢如是然則元瑞九頌有禆於予者大焉¶
故為之説如右羣臣獻辭賦者甚夥大約不出於元瑞¶
之九頌予將以是説槩之則所謂有頌而鮮規者亦畢¶
視之為進規而非啻頌矣¶
　　　(臣/)等欽惟我¶
<pb:KR2m0040_WYG_001-6a>¶
　皇上福祉之盛治道之隆實千古帝王所未有不僅¶
　　　云稀已也¶
　聖懐若谷取杜甫之語以刻璽猶恐稍有懈弛次章¶
　　　即繼之曰猶日孜孜葢即此¶
　勞謙之勅¶
　健徳之恒已為自古帝王所無能嫓美者恭譯是篇¶
　　之¶
　㫖敬以迓¶
<pb:KR2m0040_WYG_001-6b>¶
釐謙以集福總原於不自滿假之¶
　一心與危㣲之訓無逸之篇體異而意同斯所以億¶
　　　萬年荷¶
天之寵與¶
天無極歟¶
　　庚子元旦¶
首祚庚庚吉兆頻嵗維輪子旦維辰田蠶四海殷同祝¶
禮樂三年此重新玉帛依然拱北極輿艫將以事南巡¶
<pb:KR2m0040_WYG_001-7a>¶
廻思廿五方踐阼開袠誰知忽七旬¶
　　元正太和殿賜宴紀事二律用旋轉韻體¶
十年一舉又逢庚元㑹應從舊典行午始辰循綿國慶¶
寅過子值沐¶
天榮桃符煥處宜春殿柏酒擎來獻夀觥敷錫欽時崇¶
實政鷄竿爰命覃恩并¶
五位輪年十必遇十成紀嵗五常并(予踐阼時年二十/有五毎至紀年逢)¶
(五則為旬慶若紀年遇十春秋又恰逢五乾隆十五年/庚午四十萬夀正值五位輪年始舉元㑹典禮葢五與)¶
<pb:KR2m0040_WYG_001-7b>¶
(十成數相合有不期然而然者發陳羣所進五十萬夀/詩序曾發明其義其言演天地之數所頼者五十與易)¶
(之大衍自然符合頗為詳晰今嵗庚子紀元四十五年/正朕七十萬夀爰於元旦賜宴并特頒恩詔敷錫臣民)¶
(用以綿國慶而/荅    天庥)龍鱗旭朗青瑣闥雉尾春輝白獸觥黼¶
黻元黄胥賀祉飛潛動植總含榮行年七十知非合揆¶
庚吾惟凛後庚¶
　　　(臣/)等謹案五位十成實河洛之精藴天地自然¶
　　　之數所以推衍於萬億京垓至靡有極者也我¶
　皇上紀算紀年循環符合有不期然而然者葢開闢¶
<pb:KR2m0040_WYG_001-8a>¶
　　　以來貞元遞運延洪之慶必有獨鍾積厚儲祥¶
　　　以萃於亘古一人之¶
　聖非偶然也¶
　皇上七旬萬夀不允舉行慶典¶
　命循常例行禮而¶
　賜宴以示慈¶
　覃詔以錫福與天下臣民共躋夀宇嵗乙巳紀元五十¶
　行慶賜恵復覩隆儀迨今紀元五十有五而慶展¶
<pb:KR2m0040_WYG_001-8b>¶
　八旬龎鴻彌懋自兹以徃十五相乗時萬時億非𨽻¶
　　　首所能推測矣¶
　　新正養性殿¶
兩年未此慶春禧亦有長言誌嵗時(新正至養性殿例/有詩以紀嵗時戊)¶
(戌己亥兩年雖未慶/春亦仍循例有詩也)五位十成開七袠新來舊除(去/聲)指¶
前期猶餘卅半恒居此(余将以八十五嵗歸政居此/此自今計之猶隔十五年)以¶
春初再識斯古紀懸車繫臣職自憐宵旰益孜孜¶
　　幸避暑山莊啟程之作¶
<pb:KR2m0040_WYG_001-9a>¶
祭¶
澤傳臚遴庶士蕆諸務益敬勤増巡方歸未半月閲避¶
暑諏惟吉日應鷺序鴛行列班聚玉鞭珠勒啓行仍古¶
稀天子猶乘馬(迴蹕旬日各官北郊殿試散館選翰林/引見文武    諸務次第悉舉即於二)¶
(十一日起程幸避暑山莊凌晨策騎控/御如常雖年已七十未覺鞍馬煩勞也)無逸幾(去/聲)垂元¶
與曽¶
　　至避暑山莊駐蹕即事一律¶
過嶺(廣/仁)遙看日出東山莊萬木翠雲籠右祠(城隍/廟)左廟¶
<pb:KR2m0040_WYG_001-9b>¶
(文/廟)胥瞻暨後海先河此意同避兼因避慶典(朕五旬六/旬大慶之)¶
(年皆於宫中御殿受賀後乃啟蹕來熱河/今年有所不欲故照常例五月即啟行)致閒返以致¶
躋公(熱河官吏兵民乃畧有綴景為迎鑾/慶夀之舉雖事已成然非所喜也)雖然昨嵗曽¶
經駐切切懐思未解衷¶
　　　(臣/)等謹案自古帝王撫郅隆之運躬延洪之算¶
　　　者三代而還不易卄今幸數千載而一遇¶
　夀考康寧之¶
　聖内而億兆臣民外逮殊方君長孰不喁喁焉思效¶
<pb:KR2m0040_WYG_001-10a>¶
　　　䑓萊之祝通梯航之獻而¶
　聖懐淵穆不允舉行慶典之¶
　諭至再至三天下臣庶抱誠欲羾於¶
　　蹕路所經小有綴飾猶屢形¶
　詩詠謂非所喜信乎¶
　愛民之心無所不至也而所以¶
　錫福推仁則又視常有加焉¶
　徳彌劭而¶
<pb:KR2m0040_WYG_001-10b>¶
　福彌隆億萬斯年之慶正未有艾也矣¶
　　八月十三日於避暑山莊行七旬慶典即事成什¶
御殿庚寅禮未仍(毎嵗誕辰率在山莊逢大慶始於京/師御殿受賀故庚寅有十年一度一)¶
(臨軒之句今嵗以不能似庚寅率羣臣於例舉慈寧/宫行禮故不忍御殿受賀祗在山莊照常    行)山¶
莊聊聴慶岡陵七旬屈指數(上/聲)今古六帝因心驗法懲¶
(三代以後帝王享國年逾七旬者六帝漢武帝梁髙祖/唐明皇宋髙宗元世祖明太祖其中可法者惟元世祖)¶
(明太祖耳然亦不能無遺憾/焉其餘皆余所鄙以為戒者)北塞駢田朝衆部西天歡¶
喜祝神僧(班禪額爾徳呢自後藏逺來慶祝各䝉古王/公台吉喀爾喀衛拉特等一聞其來無不歡)¶
<pb:KR2m0040_WYG_001-11a>¶
(忭踴躍實為我/國家吉祥盛事)宜言吉日弗言憾東望¶
松齋憾不勝(正殿之左即率羣松鶴齋為昔/年逢萬夀節    臣行禮之處)¶
　　　(臣/)等謹案士庶之家年至七袠猶必奉觴稱夀¶
　　　侈為美談矧夫運際¶
　重熙期膺¶
　曼羨臚歡介景自古誠稀¶
　皇上聖徳撝謙不允舉行慶典先期¶
　駐蹕山莊僅照常例行禮法懲六帝進退百王誠以¶
<pb:KR2m0040_WYG_001-11b>¶
　行健康强自¶
天保定億萬年凝命迓釐本¶
　一心之操存非臣下所能仰測也¶
　　乾隆四十六年¶
皇上聖夀七十一¶
御製詩¶
　　辛丑元旦¶
年庚甫過月來庚(正月建/庚寅)卜嵗大横祝實成丑始紐芽¶
<pb:KR2m0040_WYG_001-12a>¶
宣地徳寅方族出協人正千門竹爆催天曉萬户桃符¶
迓朔禎元㑹太和欽首祚越因久御凛持盈¶
　　元旦試筆¶
子逾丑逮月維寅天地人三統㑹均自是貞元循不息¶
共欣嘔咐被無垠雨𤾉祈嵗調鴻籥坱圠含和沐大鈞¶
垂拱七旬又開袠慎終如始惕心頻¶
舂容曙報午門鐘元㑹太和受大共䝉業敢云值熈皡¶
執規惟益勵&KR1050;恭已知嵗始春來信(是月十一/日始立春)怕説庚¶
<pb:KR2m0040_WYG_001-12b>¶
過辛繼蹤(向年毎逢庚嵗為余正夀之期次嵗過辛即/值    慈寧大慶今值辛丑弗克舉行)¶
(九旬慶典不/覺撫時増感)一種對時心憾者向年所望副無從¶
　　用乾清宫西暖閣貯敬天勤民寳之例貯古稀天¶
　　　子之寳於東暖閣既刻古稀説於寳端並繫以¶
　　　詩¶
祖¶
宗貽玉寳敬¶
天及勤民兹予逮古稀爰始刻貞珉敬勤𫝊¶
<pb:KR2m0040_WYG_001-13a>¶
家法奕世當永遵設我子孫中年或古稀臻此寳亦宜¶
用弆之檀匣陳斯則待¶
乾貺未敢預卜頻西清者恒守(謂西暖閣之/敬天勤民寳)左个者偶¶
循(謂東暖閣之/古稀天子寳)嗣服祈承命鞏謙朂慎寅¶
　　　(臣/)等謹案自古帝王受天眷佑未有舉千古希¶
　　　有之福畢萃于一人者我¶
　皇上備千古未有之徳躬千古未有之勤是以福應¶
　　　畢臻洪庥滋至繼自今¶
<pb:KR2m0040_WYG_001-13b>¶
　八旬¶
　九旬以逮千萬億年鎸延禧而迓蕃釐正未有艾也¶
　　　不息則久有開必先受¶
天永命申錫無疆是寳實肇其端矣¶
　　新正養性殿¶
古稀天子兹開袠自一數來又指旬更閲四年乃居此¶
(今嵗辛丑余年七十有一計至/八十五嵗歸政尚得十四年)恰當斯日又逢春孜孜¶
敢懈仔肩佛(余仰䝉上年天古稀祖眷估年逾七十精/神如昔    刻    天子之寳即聫刻猶)¶
<pb:KR2m0040_WYG_001-14a>¶
(日孜孜之璽以自朂勵/歸政以前不敢少懈也)藹藹惟欣與物誾底識予懐暢¶
俯仰重樓鴛瓦積餘銀¶
　　憶昔¶
射鵠廿發中(去/聲)十九撫繭蠅頭書自手射已前園泐以¶
詩(戊辰秋九月于大西門集近侍諸臣較射連發二/十矢中十有九因成四律紀事泐于集鳯軒壁)書¶
則西清貯之久慢論臂病射弗為書亦眼昏小字醜文¶
武臣中昔陪侍(余向年目力精審時每喜作蝇頭細書/今所存卷冊甚夥爾時侍直如張照汪)¶
(由敦梁詩正諸人皆久謝世今惟嵇璜猶尚及見至御/前侍臣親見射鵠者如來保阿岱博爾奔察等亦久物)¶
<pb:KR2m0040_WYG_001-14b>¶
(故現祗扎拉豐阿福隆安經見/皆年少命侍禁廷養育者也)經親見者今稀有無我¶
質我弗重能憶昔渾如滕誑口¶
　　　(臣/)等謹案挽强破的與據案揮毫二者僅有專¶
　　　工罕能兼擅即使兩藝俱習亦無過窺樊涉户¶
　　　而已未有如我¶
　皇上多能天縱乃武乃文¶
　御&KR0707;矢則自¶
　冲齡即已精嫻迨今¶
<pb:KR2m0040_WYG_001-15a>¶
　䇿馬行圍無不應弦洞貫¶
　親翰墨則大書小楷¶
　目力腕力並臻純妙學者皆不能逮萬分之一而即事¶
　鳴謙猶若有欿然者近於¶
　御書樂毅論小楷後¶
　命儒臣書是什刻玉搨¶
　賜臣工臣等朝夕左右與夫扈¶
　蹕之期門表貉之藩部靡不共見共聞咸仰¶
<pb:KR2m0040_WYG_001-15b>¶
　健行不息初無間於今昔也¶
　　古希¶
古希希世未從心負扆遑云久莅臨惟是惕乾勵朝夕¶
戒其玩愒度光隂龍乘不息法一健象譯犭來通六音¶
(國語自㓜習之六嵗習漢書乾隆八年始習䝉古語二/十五年平囘部遂習囘語四十一年平兩金川方習畨)¶
(語昨四十五年因班禪來謁兼習唐古忒語今䝉古及/回語已精通其畨語唐古忒語亦能解名物器數而尚)¶
(弗純熟未能言達事之始末然並國語及漢文則已通/六處語音矣使自八年弗習此四處語則至今尚藉人)¶
(通譯不能盡悉其情而亦無過虚度此數/十年可見諸凡不可自畫而弗勤學也)愛樂紛哉尚¶
<pb:KR2m0040_WYG_001-16a>¶
何託積成三萬首餘吟¶
　　　(臣/)等謹案典學之勤古稱典墳邱索備矣至於¶
　　　殊俗方言狄鞮象寄之音則従無能兼通者非¶
　　　特習之難也九州之外古在荒服梯航重譯輾¶
　　　轉傳訛秦漢而還或為敵國或使命未通亦何¶
　　　從得其語言而習之我¶
　　朝中外一家䝉古諸藩本同内地名王部長宿衛¶
　　　周廬西域西藩亦獲預勾陳之選¶
<pb:KR2m0040_WYG_001-16b>¶
　皇上萬幾偶暇¶
　清問周咨聲入¶
　心通¶
　聰斯作睿類情指事以及名物器數之㣲無不習若¶
　　　性成貫通盡妙是以數萬里外咸得畢達其情¶
　　　而三合之音同文之志悉出¶
　睿裁可以旁達萬國語言而上刋史乘流傳之謬考文¶
　　盛典亘古所無至¶
<pb:KR2m0040_WYG_001-17a>¶
　　幸避則追¶
制作之原漢文則究書契之始尤臣下所莫能仰贊一¶
　　　詞者而¶
　聖懐勤黽以為向若弗習無過虛度此光隂¶
　垂訓之心更為深切于以見¶
　聖人欲立欲達之仁而¶
　所其無逸之衷亦可藉以窺見萬一也已¶
　　幸避暑山莊啟蹕之作¶
<pb:KR2m0040_WYG_001-17b>¶
通宵雲净曉晴豪避暑行旌例向遭衣用袷紗破晨爽¶
帽垂氂毳却炎饕東門依舊千官送廣甸懐新多稼叨¶
䄂嚲玉鞭控珠勒(珠勒雖為鞍轡用語然國語及䝉古/語皆為小步馬之稱即俗所謂步馬)¶
(也/)敢為圖逸謝年髙¶
　　稱老¶
昔也我不忍稱老(謂六十七/嵗以前)傷哉其意過已藐今也我¶
却可稱老惕哉末路恐難保復憶曽為夀者詠願老悲¶
老愚之道(丙戌嵗詠金剛四相夀者云幾多/願老還悲老云此非愚愚竟誰)古之六帝¶
<pb:KR2m0040_WYG_001-18a>¶
我居七(考古帝王年逾七旬者漢武帝梁髙祖唐明皇/宋髙宗元世祖明太祖凡六帝元明二祖為創)¶
(業之君禮樂政刑有未遑焉其餘四帝/不足為法詳見古稀説及七旬慶典詩)彼豈盡能保泰¶
好莅册六年以久敢曰輕車熟路造萬幾㦯一之弗謹¶
失毫釐謬千里杳邇日正書抑之戒彼諸侯耳我亦曉¶
　　　(臣/)等謹案三代而後年逾七旬者僅六帝而道¶
　　　兼守創運際郅隆未有如我¶
　皇上者乃兢兢業業持盈保泰之心發為歌詠覺典¶
　　　謨所載堯咨舜儆猶未若是¶
<pb:KR2m0040_WYG_001-18b>¶
　詩之深切而著明也是以¶
　聖齡愈崇¶
　聖徳益慎億萬載之天行即一日之天行法¶
天不息即與天合徳矣¶
　　八月十六日避暑山莊啟蹕往木蘭之作¶
去嵗罷圍因大慶今年行獮例依常中秋甫過餅𤓰節¶
上塞非遙麅鹿場幾度溪橋消野漲歴觀村圃得中穰¶
(今年塞外雨雖勤然旋雨旋/霽不致大潦尚有三鬴之収)古稀有一仍繩(㱏/)¶
<pb:KR2m0040_WYG_001-19a>¶
武不息體乾勵自强¶
　　出鹿柴門¶
門經鹿柴總肩輿(向年出入鹿柴門率乘馬自己亥始/始乗肩輿而圍中仍騎射如常云)¶
過古稀應如是遵養因圖理幾政自强寧祗在佃漁篚¶
筐率已大娯衆弓馬原仍未廢初六十年來於此矣(余/自)¶
(十二嵗恭隨/柔逺敬承)　(家皇祖木蘭行圍自乾隆辛酉後習武/  法嵗以為常)¶
思一瞬閲居諸¶
　　　(臣/)等謹案騶虞之詩極言春蒐之盛然地不越¶
<pb:KR2m0040_WYG_001-19b>¶
　　　郊甸而獻禽數獲亦左右及射夫之事若乃¶
　萬乘之尊逾¶
　古稀之夀秋獮塞外嵗以為常習勤罔懈則自古未¶
　　　之前聞者至於¶
　鴻篇誌事惟是¶
　勵自强而匪躭遵養更於習武之中兼¶
　示柔逺之慈其斯為勞以¶
　身先而樂與衆共者哉¶
<pb:KR2m0040_WYG_001-20a>¶
　　乾隆四十七年¶
皇上聖夀七十二¶
御製詩文¶
　　避暑山莊後序¶
我¶
皇祖於辛夘年成此避暑山莊三十六景繪圖賦什為¶
序以行之而予適生於是年此中因縁不可思議即位¶
後於辛酉年始為巡狩之舉至山莊徘徊思慕因敬依¶
<pb:KR2m0040_WYG_001-20b>¶
元韻以誌景仰甲戌年又増賦三十六景蓋以¶
皇祖昔曽題額而未經入圖及余遊覽所至隨時題額¶
補定者總弗出¶
皇祖舊定之範圍故永恬居之詩曰已是洞天傳玉簡¶
得教福地續琅書永恬居即¶
皇祖御書也¶
御序至矣盡矣兹後序何為而作蓋予之生年既同山¶
莊而予之侍¶
<pb:KR2m0040_WYG_001-21a>¶
皇祖適以壬寅而今嵗又恰當壬寅六十餘年藴於深¶
衷者不可以不明白宣示以自戒己者戒彳後人耳夫¶
居此山莊日凛敬¶
天法¶
祖勤政恵民柔逺寧邇諸大端見之詩文者不知凡幾¶
何尚有未宣之深衷乎無而為有是欺己有而弗宣是¶
欺人我¶
皇祖建此山莊所以詰戎綏遐崇樸愛物之義見於¶
<pb:KR2m0040_WYG_001-21b>¶
御製序中意深逺也是以¶
皇考十三年之間雖未舉行此典常¶
面諭曰予之不往避暑山莊及木蘭行圍者葢因日不¶
暇給而性好逸惡殺生是予之過後世子孫當遵¶
皇考所行習武木蘭毋忘¶
家法煌煌¶
聖訓予與和親王及爾時軍機大臣實共聞之而今皆¶
無其人矣予如不言後更無知¶
<pb:KR2m0040_WYG_001-22a>¶
皇考聖意者又數年來日涉成趣於向所定景外不無¶
建置如創得齋戒得堂之類不下二十處既見之昨嵗¶
知過之論矣而予之意猶有未盡者亦不可不宣示後¶
人也葢漢唐以來離宫别苑何代無之然不過費人財¶
逞已欲其甚者乃至破國亡家者可戒無足法也若今¶
之山莊乃在闗塞之外義重習武不重崇文而今則升¶
府立學駸駸乎崇文矣然杜甫所云將軍不好武稚子¶
總能文之句余常駁之以為各有其地其職也設衆人¶
<pb:KR2m0040_WYG_001-22b>¶
遂以此為美亦美中之不足矣又扈蹕之衆歴數月于¶
役采薇出車古人所以恤下此亦不可不念俾人知其¶
所繫者大且時加恵施焉則勞而不怨若圖已樂而忘¶
人苦亦非仁人之所為也若夫崇山峻嶺水態林姿鶴¶
鹿之遊鳶魚之樂加之岩齋溪閣芳草古木物有天然¶
之趣人忘塵世之懐較之漢唐離宫别苑有過之無不¶
及也若躭此而忘一切則予之所為羶薌山莊者是陷¶
穽而予為得罪¶
<pb:KR2m0040_WYG_001-23a>¶
祖宗之人矣此意蓄之久而不忍言今老矣終不可不¶
言故書之既以自戒仍敬告我後人若後人而忘予此¶
言則與國休戚相闗之大臣以及骨鯁忠直之言官執¶
予此言以諌之可也設諌而不從或且罪之者則是¶
天不佑我國家朕亦無如之何也已矣¶
　　　(臣/)等謹案¶
　　山莊之建¶
聖祖創制於前¶
<pb:KR2m0040_WYG_001-23b>¶
　皇上繩¶
武于後¶
家法昭垂實億萬禩所當遵守¶
　聖謨深逺¶
　睿慮周詳於詰戎綏逺崇樸愛物之義¶
　垂訓諄諄崇文教即戒文勝勵先勞必恤衆勞葢繼¶
志述事之隆與燕翼詒謀之切胥于是篇見之矣¶
　　壬寅元旦¶
<pb:KR2m0040_WYG_001-24a>¶
壬寅年值壬寅月獻嵗祥重符發春任養鴻濛敷大徳¶
始生煦嫗沐深仁物含喜意宣舒疊人語宫聲達鬯誾¶
元㑹太和移五日遇齋¶
祈榖倍䖍申(四日上辛受賀祈榖元旦值齋/因移御殿    禮于初五日)¶
　　　(臣/)等謹案元正朝㑹古今鉅禮¶
　皇上以是嵗四日得辛¶
祈年禮重不可展用次辛于元旦即¶
　御齋宫而朝正之期移于五日葢¶
<pb:KR2m0040_WYG_001-24b>¶
　敬¶
天之誠與¶
　劭農之念均非自古帝王所可及也¶
　　元旦試筆¶
古云七十嵗懸車嵗過懸車有二予奢望乾隆滿週甲¶
即當寧夀就閒居十三年月彼猶逺(余意於乾隆六十/年歸政頤志寕夀)¶
(宫自今計之/尚有十三年)宵旰勤勞兹敢疎俶祉昌昌迓元旦綵箋¶
試筆遂成書¶
<pb:KR2m0040_WYG_001-25a>¶
新年四日值初辛齋在元朝致敬寅己(未/)丙(寅/)戊(寅/)丁¶
(酉/)殊徃嵗(今年正月初四日上辛朕以雍正七年期于/皇考諭㫖因元旦朝賀不宜展祈穀之)¶
(次辛行禮其乾隆己未丙寅戊寅丁酉四次用次辛者/以詣    東朝慶賀儀節不宜有闕也今非向年可比)¶
(宜謹遵朝賀皇考明諭初五祈榖仍用上辛自元旦即/齊戒其    行禮改用    日禮以義起斯之謂乎)¶
豆籩璧帛合躬親爰遵¶
雍正明禋諭那重¶
慈寧慶禮申(撫今思昔/不覺悵然)審理酌情垂典則邀¶
庥奕葉福斯民¶
<pb:KR2m0040_WYG_001-25b>¶
　　題樂夀堂¶
面水復背山因名堂樂夀初亦本無意義託智仁茍後¶
因閲宋史知與髙宗偶彼其躭燕閒率非吾所取(宋髙/宗内)¶
(禪後亦有樂夀老人之稱維時外患方殷髙宗不思卧/薪嘗膽以復祖宗之業而急圖息肩謝責所謂晏安鴆)¶
(毒實吾所/不取也)設吾老遜政斯實¶
天恩厚古稀猶孜孜(前嵗庚子余七旬萬夀因刻二寳/一曰古稀天子之寳一曰猶日孜)¶
(孜書畫並/印用之)副望庶幾否¶
　　題畫¶
<pb:KR2m0040_WYG_001-26a>¶
寫真世寧擅(郎世寕西洋人寫/真無過其右者)繢我少年時入室皤然¶
者不知此是誰¶
　　幸避暑山莊啟蹕之作¶
老年人率不禁暑避暑誠應每嵗行況是山莊貽¶
聖祖遂教吉日發都京前朝炎熱兹更(平/聲)爽左近霑霖¶
此却晴步出東門仍御馬既勤已亦愜輿情¶
　　晴碧亭憶舊¶
萬壑松風山之隂枕溪有亭曰晴碧我年十二隨至此¶
<pb:KR2m0040_WYG_001-26b>¶
即¶
指殿旁為賜宅望見¶
御舟泊亭畔¶
呼名趨下層巖壁¶
顧謂勿疾恐蹉跌是即初䝉¶
恩眷日即今步履偶借扶那復騰蹌健如昔白頭宫監¶
消磨盡祗有巖松足為質左右無人知此者六十年遙¶
迅瞬息而我勿言更誰言永朂惕乾酬¶
<pb:KR2m0040_WYG_001-27a>¶
祖徳¶
　　赤子心¶
皇祖避暑山莊詩辛夘同我七十二(皇祖皇祖避暑山/荘三十六景詩成)¶
(於康熙辛夘計/今七十二年矣)而我十二扈¶
蹕來即今花甲正週暨(康熙壬寅嵗余年十二扈詳見/蹕至此今瞬息又週壬寅)¶
(晴碧亭/憶舊詩)其間憂樂實紛哉緑水青山本無事雖然¶
聖日照萬年谷陵豈共光隂逝願言不失赤子心羮牆¶
恒見亹繩繼¶
<pb:KR2m0040_WYG_001-27b>¶
　　　(臣/)等謹案惟¶
聖人能知¶
　聖人¶
　皇上當冲齡之時¶
聖祖仁皇帝即¶
恩眷異常盖¶
深念¶
祖功¶
<pb:KR2m0040_WYG_001-28a>¶
宗徳之仔肩與夫内聖外王之統緒有¶
深契焉¶
　皇上紹¶
聞衣¶
徳言松雲棟牖之思形諸¶
歌詠者不啻千有餘篇酬¶
祖徳則¶
　曰永朂惕乾亹繩繼則¶
<pb:KR2m0040_WYG_001-28b>¶
　曰不失赤子心葢惟¶
聖祖聰明睿智達天徳是以¶
　皇上冲嵗受¶
知¶
　皇上善繼善述故覲¶
耿光揚¶
大烈于悠久無極視周家纘緒為尤隆矣¶
　　霞標弗待月¶
<pb:KR2m0040_WYG_001-29a>¶
霞標弗待月去嵗斯已然(徃年夜遊山月每於望後登/霞標之平䑓坐待月升跋馬)¶
(而下昨嵗即未如向例故有待月當/平原有例今年勿試夜行鞭之句)萬山之中夜跋馬¶
自覺磬控艱周旋有如銜橛亦何要身先(去/聲)習武寧渠¶
謂此焉霞標弗待月肩輿卓午宛莅止適纔雖有言或¶
者好逸為游語(叶/)即景婆娑興不淺未免見獵心猶喜¶
其如力弗從古稀天子誠老矣四壁泐有夜遊山月詩¶
歴吟祗益増慚耳¶
　　　(臣/)等謹案塞山待月跋馬夜行實千古詩人所¶
<pb:KR2m0040_WYG_001-29b>¶
　　　未歴之境¶
　皇上駐蹕山莊夜遊山月嵗嵗有詩率為常例¶
　古稀以後致慎弗為至於¶
　閲稼沿隄木蘭¶
　行狩仍磬控如常且是嵗伊瑪圖小獵吉駿餘馳即¶
　　　應弦命中永安湃圍場一發中鹿額勒蘇西那¶
　　　圍場¶
　御鎗殪虎盖待月則為吟咏之資獮狩則闗習戎之¶
<pb:KR2m0040_WYG_001-30a>¶
　　　典¶
　聖心妙有權衡而¶
　天健無殊今昔也¶
