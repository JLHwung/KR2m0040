# -*- mode: mandoku-view; -*-
#+TITLE: 八旬萬壽盛典
#+DATE: 2015-08-24 22:52:23.409022
#+PROPERTY: ID KR2m0040
#+PROPERTY: BASEEDITION WYG    
#+PROPERTY: JUAN 卷四十二
<pb:KR2m0040_WYG_042-1a>¶
欽定四庫全書¶
八旬萬夀盛典卷四十二¶
　盛事(十八/)　(班禪入覲/)¶
　　(臣/)等謹按蔵地内屬肇自元代實為經喀木而次¶
　　烏斯之外境攷梵帙佛受記五百年後佛法漸微¶
　　而漸流行東至震旦迺復興若今之稱後蔵因班¶
　　禅額爾徳呢所居地而名其與居前衛之達賴喇¶
　　嘛興修黄教盖同一祖燈遡自凱珠布格埒克巴¶
<pb:KR2m0040_WYG_042-1b>¶
　　勒蔵六轉世而迄今法源遞續乃以志心皈向不¶
　　逺二萬餘里來至京師躬祝¶
萬夀七旬慶増¶
寳算實以徳致弗事招徠溯乾隆庚辰年烏特噶里畢¶
　　拉竒碩拉汗初遣婆羅門進表奉貢閲廿載而班¶
　　禪額爾徳呢又獲親依¶
夀佛演乘延洪真所謂誠重勞輕求深願達如有天人¶
　　宻契者矣豈非希遘之盛歟¶
<pb:KR2m0040_WYG_042-2a>¶
　　乾隆四十五年¶
皇上七旬萬夀之年西蔵班禪額爾徳呢來¶
覲祝¶
釐¶
詔允其請¶
　　先是章嘉呼圗克圗奏西蔵班禪額爾徳呢欲於¶
　　庚子年來京親祝¶
七旬萬夀¶
<pb:KR2m0040_WYG_042-2b>¶
皇上鍳其誠敬歡喜之悃¶
特諭副都統職銜(臣/)留保住親赴後蔵靣見班禪商定¶
　　來京一切事宜旋據留保住奏稱班禪擬於四十¶
　　四年六月十七日自後蔵起程留住塔爾寺於次¶
　　年由青海西寜一帶行走前詣熱河¶
　行在¶
　　乾隆四十四年七月二十九日奉¶
上諭明嵗班禪額爾徳呢入覲據哲哩木盟長齊黙特¶
<pb:KR2m0040_WYG_042-3a>¶
　多爾濟等奏稱情愿帮馬二千匹駝二百隻冄喀爾¶
　喀回部落亦情愿帮助馬駝等語盖因班禅不由伊¶
　等境内行走各愿出其馬駝稍申敬意俱屬可行即¶
　欲叩見班禪額爾徳呢亦足見伊等敬奉之意着交¶
　該院通行班禪額爾徳呢自西蔵前來經由之隣近¶
　盟長以及内外札薩克等於班禪額爾徳呢來時有¶
　各申敬意情愿帮助馬駝者均聽其便¶
　　乾隆四十五年正月初七日奉¶
<pb:KR2m0040_WYG_042-3b>¶
上諭本年班禪額爾徳呢來京瞻仰朕躬衆蒙古等逢¶
　此吉祥盛事大率皆欲迎接叩拜如全行随至熱河¶
　人數過多難於安頓此内必欲随見者自貝勒以上¶
　准來貝勒以下不准餘未經行過王公台吉等如在¶
　乾清門行走之人尚属不多情愿來者俱准前来其¶
　閑㪚王公台吉人等甚衆亦自貝勒以上准來貝勒¶
　以下不准都爾伯特土爾扈特和碩特等處甚逺向¶
　來年班原俱賞給乗驛此次班禪額爾徳呢來京所¶
<pb:KR2m0040_WYG_042-4a>¶
　用乗驛甚多况此來皆伊等情愿叩見班禪額爾徳¶
　呢又正青草發旺之時自口外起程亦可喂養馬匹¶
　緩行前又何用驛站之費如情愿随來者俱自偹資¶
　斧其平䓁無力之人亦自貝勒以上者准來貝子以¶
　下毋庸前來将此自該部内至扎薩克喀爾喀都爾¶
　伯特土爾扈特和碩特及衆爱曼盟長等盡行知照¶
　外伊勒圗巴圗䓁亦照依咨行一體辦理¶
　　九月十八日(臣/)伍彌㤗留保住法福里謹¶
<pb:KR2m0040_WYG_042-4b>¶
　奏為¶
　奏聞事班禪額爾徳呢呈稱(小僧/)由札什倫布起程¶
　　蒙¶
文殊師利大皇帝普施宏¶
恩沿路並無勞苦之處甚属安妥渡過穆魯烏素河不¶
　　乆可至固穆布穆廟皆托¶
大聖主威福渡河甚稳(小僧/)理合差来使請¶
大聖主萬安叩謝¶
<pb:KR2m0040_WYG_042-5a>¶
天恩懇請将差遣岡沁沙爾塞依堪布綽爾吉羅卜蔵¶
　　端珠卜随徒一名白人一名因便發徃等語(臣/)等¶
　　竊見班禪額爾徳呢感戴¶
皇上天恩差來使請¶
皇上萬安獻佛哈逹甚属䖍誠相應遣發來京為此具¶
　奏奉¶
㫖甚妥知道了¶
　　十一月二十八日(臣/)伍彌㤗謹¶
<pb:KR2m0040_WYG_042-5b>¶
　奏為¶
　奏聞事班禅額爾徳呢與(臣/)等稱言明年恭遇¶
大皇帝七旬萬夀欲将祝釐大慶諸典舞童帶來現因¶
　　來覲未得携帶請俟明年随仝逹賴喇嘛使臣令¶
　　十二名舞童跟随三人共十五人同來此十五人¶
　　毎人應給騎馬一匹駝一匹祈為遣去将此劄知¶
　　駐蔵大臣等語遂将給駐蔵大臣䝉古書字一包¶
　　給堪布諾們汗阿旺綽爾吉木札什倫布唐古忒¶
<pb:KR2m0040_WYG_042-6a>¶
　　書字一包併付(臣/)等(臣/)等見班禪額爾徳呢為㳟¶
　　慶¶
聖主七旬萬夀之儀意甚誠懇随照所稱将寄去蒙古¶
　　唐古忒書字移交駐蔵大臣令将随逹賴喇嘛使¶
　　臣同來之舞童勿致遲悮轉咨後蔵俟明年仝逹¶
　　賴喇嘛使臣照例辦理遣來為此謹¶
　奏奉¶
硃批好知道了¶
<pb:KR2m0040_WYG_042-6b>¶
勅仿後蔵班禪所居廟式¶
特建扎什倫布廟於¶
　熱河以資安禪¶
　　乾隆四十五年正月初三日¶
㫖諭班禪差進丹舒克來使朕聞明年班禅額爾徳呢¶
　來京深為喜悦皆以吉祥有縁始得此㑹合恰如朕¶
　意實宏衍黄教普恵衆生矣朕今已照五世逹賴喇¶
　嘛來京例建造扎什倫布廟及時尚派王大臣前去¶
<pb:KR2m0040_WYG_042-7a>¶
　迎接朕現習唐古忒語班禪額爾徳呢到來時冄為¶
　歡談¶
御製扎什倫布廟落成紀事(庚子/)¶
華言福夀等湏彌(唐吉特語倫布者湏/彌山扎什者福夀也)建以班禪來祝¶
釐(今年班禅額爾徳呢來熱河為余祝七旬/萬夀因倣後蔵班禅所居廟式特建此寺)舊例已遥¶
遵¶
順治(謂西黄寺因五輩逹賴喇嘛于順/治年間来京    特勅建寺居之)新工猶近比(去/聲)¶
康熈(溥仁寺康熈五十二/年建為熱河最古寺)層樓初聳輝佛日萬樹分栽¶
<pb:KR2m0040_WYG_042-7b>¶
蔚慧枝一語欲詢駐錫者有為法也抑無為¶
御製再題扎什倫布廟(庚子/)¶
曉趁輕凉出苑門扎什(讀作/平聲)倫布煥崇垣班禪輜重先¶
云至(班禅額爾徳呢昨遣喇穆占巴四人並喇嘛随從/䓁五十餘人賫送輜重先至熱河因即以扎什倫)¶
(布旁舍/居之)夏季生衣預沛恩(喇穆占巴及喇嘛䓁来自後/蔵尚服氊毳因各頒賜紗葛)¶
(銀兩藥/物有差)彼以敬來酬以惠識其委欲溯其源荘嚴毎謂¶
非斯謂那待他人有後言¶
御製須彌福夀之廟碑記(庚子/)¶
<pb:KR2m0040_WYG_042-8a>¶
黄教之興以宗喀巴為鼻祖有二大弟子一曰根敦珠¶
巴八轉世而為今逹賴喇嘛一曰凱珠布格埒克巴勒¶
蔵六轉世而為今班禪額爾徳呢喇嘛是二喇嘛盖遞¶
相為師以闡宗風而興梵教則今之班禪額爾徳呢喇¶
嘛實逹賴喇嘛之師也逹賴喇嘛居布逹拉譯華言為¶
普陀宗乗之廟班禪額爾徳呢居扎什倫布譯華言為¶
須彌福夀之廟是前衛後蔵所由分也辛邜年曽建普¶
陀宗乗之廟於避暑山荘之北山以祝¶
<pb:KR2m0040_WYG_042-8b>¶
釐也亦以土爾扈特歸順也今之建須彌福夀之廟於¶
普陀宗乗之左岡者則以班禅額爾徳呢欲來覲而肖¶
其所居以資安禪且遵我¶
世祖章皇帝建北黄寺於京師以居第五逹賴喇嘛之¶
例也然昔逹賴喇嘛之來實以敦請兹班禪額爾徳呢¶
之來覲則不因招致而出於喇嘛之自願來京以觀華¶
夏之振興黄教撫育羣生海宇清晏民物敉寜之景象¶
適值朕七旬初度之年並為慶祝之舉也夫朕七旬不¶
<pb:KR2m0040_WYG_042-9a>¶
欲為慶賀繁文已預頒諭㫖而兹喇嘛之來則有不宜¶
阻者盖國家百餘年昇平累洽中外一家自昔逹賴喇¶
嘛之來至今亦百餘年矣且昔為開創之初如喀爾喀¶
厄嚕特尚有梗化者今者重熈休和喀爾喀乆為世臣¶
厄嚕特亦無不歸順而一聞班禅額爾徳呢之來其歡¶
欣舞蹈欲執役供奉出於至誠有不待教而然者則此¶
須彌福夀之廟之建上以揚厯代致治保邦之謨烈下¶
以答列藩傾心向化之悃忱庸可已乎既為記復作讚¶
<pb:KR2m0040_WYG_042-9b>¶
言¶
印度既迥遥　　佛教亦式㣲　　梵僧捨天竺¶
多臨衛蔵地　　自唐代已然　　是為法源處¶
一譯猶云近　　三乗無舛訛　　宗乗向東昌¶
誠如佛所記　　衛蔵雖徼外　　實在震旦中¶
逹賴及班禪　　宗喀巴高弟　　前後燃智燈¶
三車之綱領　　真文與滿字　　於是溯軌躅¶
䝉古衆林林　　莫不傾心向　　皈依三寳門¶
<pb:KR2m0040_WYG_042-10a>¶
神道易設教　　兹聞班禪来　　如嬰兒遇母¶
觀化闡宗風　　誠為吉祥事　　布逹拉既建¶
倫布不可少　　擇向興工作　　亦已不日成¶
都綱及寝室　　一如後蔵式　　金瓦映日輝¶
玉幢揚風舞　　自成動静偈　　朗標色空喻¶
以是善因縁　　資無礙法喜　　祝嘏猶其小¶
所欣象教宏　　舉似西域居　　無來亦無去¶
上人演法輪　　蠢蠢普超度　　佐我無為治¶
<pb:KR2m0040_WYG_042-10b>¶
雨順與風調　　衆生登夀世　　慧炬永光明¶
合十作讃言　　初非為一已　　如懸大圎鏡¶
徧照於十方　　而鏡本無心　　迴向亦如是¶
　　　(臣/)等謹案天保稱夀一則曰如山再則曰如南¶
　　　山盖山為静體宜叶貞固之符也佛書須彌乃¶
　　　山之最大者班禪額爾徳呢本居後蔵之扎什¶
　　　倫布唐古忒謂須彌山為倫布謂福夀為扎什¶
　　　因其舊居之名¶
<pb:KR2m0040_WYG_042-11a>¶
　鑒其逺來之意¶
　詔建兹廟以為班禪栖止之所非由中心誠敬有感¶
　　　必孚適與周雅九如副兹吉語乎至夫經營不¶
　　　日傑搆一新天然羅漢之峰環以師子之座迥¶
　　　非尋常梵宇琳宫所可並者其與北黄寺資逹¶
　　　賴喇嘛之安居普陀宗乗廟誌土爾扈特之歸¶
　　　化舉足以揚¶
洪烈而迓重熈¶
<pb:KR2m0040_WYG_042-11b>¶
　聖謨之逺大即一端可見矣¶
　　秋七月班禪額爾徳呢入¶
覲於¶
　避暑山荘¶
　　七月二十一日班禪額爾徳呢至¶
　避暑山荘於¶
　澹泊敬誠殿丹墀跪請¶
聖安後¶
<pb:KR2m0040_WYG_042-12a>¶
皇上召至依清曠殿慰問¶
賜茶¶
駕詣寳筏喻¶
　烟波致爽¶
　雲山勝地各佛堂拈香班禪額爾徳呢随從行禮¶
御製七月二十一日班禪額爾徳呢至避暑山荘晉謁¶
　　詩以誌事(庚子/)¶
祝釐逺至鬯宗風三接欣於避暑宫敬一人而千萬悦¶
<pb:KR2m0040_WYG_042-12b>¶
垂名册亦乃予同雪山青海胥増忭(班禅額爾徳呢自/後蔵䟦涉二萬里)¶
(來祝余七旬萬夀各蒙古王公台吉及喀爾喀衛拉特/等一聞其來無不歡欣舞蹈欲執役供奉出于至誠實)¶
(為我國家之/吉祥盛事)色罽精金許獻衷初見宛然舊相識本來¶
如是匪神通¶
　　七月二十四日¶
賜班禪額爾徳呢筵宴於¶
　萬樹園八月十九日復¶
賜筵宴如初¶
<pb:KR2m0040_WYG_042-13a>¶
　　入宴呼圗克圗等名號十五名¶
　　逹爾罕啇卓忒巴崇巴呼圗克圗羅卜蔵津巴一¶
　　名　根敦巴岡沁堪布大遂綳羅卜蔵開穆楚克¶
　　一名¶
　　綽爾吉喇穆扎穆巴羅卜蔵喇卜坦　巴爾丹蔵¶
　　布　噶爾蔵䇿旺　羅卜蔵䇿凌　羅卜蔵根敦¶
　　羅卜蔵嘉爾燦　羅卜蔵扎爾燦　羅卜蔵格勒¶
　　克　津巴格勒克¶
<pb:KR2m0040_WYG_042-13b>¶
　　　以上九名¶
　　拉倉喇嘛呼必勒罕喇穆扎穆巴羅卜蔵色布騰¶
　　　噶沁綽爾吉羅卜蔵丹珠卜　羅卜蔵丹多卜¶
　　　伊什宗囉衣¶
　　　以上四名¶
御製於萬樹園宴班禪額爾徳呢成什紀事(庚子/)¶
聖僧永佑小棲遲(永佑寺在萬樹園張幕賜宴之東内/有    神御是日班禪因候宴寺中)¶
(小憩班禪與逹賴喇嘛本西蔵宗喀巴二大弟子之/轉世衆蒙古尊之為佛此間世俗遂亦呼之為佛云)¶
<pb:KR2m0040_WYG_042-14a>¶
神御巍臨欲覲宜今佛云當拜¶
古佛(我朝此/禅云)　(家法凡喇嘛入覲惟令跪不受其拜班/  古佛宜行拜禮遂聴之益見喇嘛之)¶
(敬誠為/可嘉也)古時希有見今時舊藩新部益生敬設席承筐¶
共受釐中外一家逮葱嶺大清萬載鞏¶
天禧¶
勅於香山¶
　静宜園肖衛地廟式¶
特建宗鏡大昭廟是年落成班禪慶讚居之¶
<pb:KR2m0040_WYG_042-14b>¶
御製昭廟六韻(庚子/)¶
昭廟縁何建神僧來自遐因教倣西衛(既建須彌福夀/之廟於熱河復)¶
(建昭廟於香山之静宜園以班禅逺来祝釐之誠可嘉/且以示我中華之興黄教也是日自謁    陵廻蹕至)¶
(香山落成班禅適居此慶讃又昭廟肖衛地古式謂之/衛者畨語謂中俗謂之前蔵班禅所居後蔵乃實名蔵)¶
(蔵者/善也)並以示中華是日當慶落便途禮脱闍(見楞嚴經/注唐語謂)¶
(法幢/也)黄衣宣法雨碧嶂㪚天花(是日本晴甫至經壇乃/㣲雨皆以為㪚天花之)¶
(喜/云)六度期羣度三車演妙車雪山和震旦一例普庥嘉¶
　　　(臣/)等謹案¶
<pb:KR2m0040_WYG_042-15a>¶
　　昭廟之建與布逹拉皆倣前蔵式為之者廣殿重¶
　　　臺穹亭翼廡無一弗嚴浄如制香山浄境近帶¶
　御園有健銳營以肄禁旅有實勝寺以昭¶
　成功¶
　福徳兼隆竝成勝果當夫¶
　聖輦經逰拈花獻祝堪布嚢蘇之衆同聲随喜圍繞¶
　　　旃檀是維我¶
　皇康强御世延¶
<pb:KR2m0040_WYG_042-15b>¶
　夀命最尊之慶乃得廣大千為福界如瞻竺乾祖庭¶
　　　之妙勝也¶
　　十月班禪額爾徳呢随¶
駕至京師初三日¶
命於保和殿再¶
賜筵宴一次¶
　　節次¶
賞賚班禪額爾徳呢儀物金幣¶
<pb:KR2m0040_WYG_042-16a>¶
　　初次¶
命㪚秩大臣萬福署侍郎保㤗等至塔爾寺迎接班禪¶
　　額爾徳呢¶
賞東珠朝珠一盤雕鞍一副白馬一匹三十兩重銀茶¶
　　桶一銀壺一銀盞一各色大縀二十疋大小哈逹¶
　　各十¶
　　二次¶
命乾清門行走副都統烏爾圗那遜迎至歸化城¶
<pb:KR2m0040_WYG_042-16b>¶
賞上用車轎傘儀仗二十對䝉古包一分黄布城一分¶
　　三次¶
命皇六子章嘉呼圖克圗尚書永貴迎至岱漢¶
賞嵌東珠㡌一頂嵌東珠袈裟一件東珠朝珠一盤頭¶
　　等玉鞍一副白馬一匹五十兩重鍍金銀茶桶一¶
　　銀壺一銀盞一各色大縀五十疋大小哈逹各二¶
　　十¶
　　班禪額爾徳呢至熱河¶
<pb:KR2m0040_WYG_042-17a>¶
　行在初次瞻仰¶
天顔恭進伯勒克回¶
賞三十兩重金滿逹一三十兩重銀滿逹一玉鞍一副¶
　　金座磁把盌一金水壺一金盒一金碟一金香爐¶
　　一遵¶
㫖加添玻璃盌十玻璃盤十玻璃瓶十磁盌十磁盤十¶
　　磁瓶十哈逹五百¶
　　初次¶
<pb:KR2m0040_WYG_042-17b>¶
　萬樹園筵宴¶
賞嵌東珠斗篷等衣一分雕鞍一副哈逹二十金五百¶
　　兩銀一萬兩各色大縀五十疋玻璃盌十玻璃盤¶
　　十玻璃瓶十¶
　　随從班禪徒衆入宴者十五名毎名¶
賞大錁子三個錦二疋漳絨二疋玻璃器四磁器四¶
　　二次¶
　萬樹園筵宴¶
<pb:KR2m0040_WYG_042-18a>¶
賞大東珠一顆五十兩重銀茶桶一各色縀一百疋遵¶
㫖添賞磁碗十磁盤十磁碟十¶
　　三次¶
　保和殿筵宴¶
賞五十兩重金茶桶二三十兩重金盤二五十兩重銀¶
　　茶桶八三十兩重銀盤八一千兩重銀鍋一各色¶
　　大縀一千疋茶一百包貂皮七十猞猁猻二十水¶
　　獺皮二十黄狐皮二十銀䑕皮二百¶
<pb:KR2m0040_WYG_042-18b>¶
特賜¶
御畫詩扇一柄¶
御製寫山荘内白蓮箑頭贈班禪喇嘛(庚子/)¶
本是出塵體塞湖託浄真卻紅色俗韻修白業良因風¶
拂香含慧露承淡沃神寫圗合誰贈無著與天親¶
　　　(臣/)等欽惟我¶
　皇上具大福徳普大吉祥以¶
　長夀無量之勝因成衆生如意之宏願縱悉百千萬¶
<pb:KR2m0040_WYG_042-19a>¶
　　　億恒河沙數莫殫諸方膜拜之䖍兹於班禪之¶
　　　來上承¶
古佛遺規下順列藩歸向自蒙古王公台吉及喀爾喀¶
　　　衛拉特等無不驩舞忭躍竭供奉之誠以遂瞻¶
　　　仰之志班禪之擎薌頂禮歡喜慶讃則惟以積¶
　　　實之根性為上樂之護持而¶
　聖朝之所以昭褒荅廣恵施者承筐設席不啻羅百¶
　　　寳之玲瓏供諸天之肴饍備美而極馨至夫¶
<pb:KR2m0040_WYG_042-19b>¶
　恩優於徠逺而投謁者必嚴體節之閑¶
　教寓於畏神而執役者兼厚柔懐之誼善哉¶
　化宇偕登羣生共樂敬¶
　一人而千萬悦有不知其然而然者近繹¶
　御製國語譯漢蔵經序推闡佛乗第一義諦由漸深¶
　　　入之本原而¶
　諄諄以尊君親上去惡從善示中外觀化之準又如¶
　　　廓爾喀在後蔵外上年投誠進表内稱敬奉¶
<pb:KR2m0040_WYG_042-20a>¶
　大皇帝即如敬奉三寳佛等懇悃之言以視前代之¶
　　　厚遣名僧虚陳方貢何本末之懸殊也乎益讚¶
　　　嘆我¶
　大聖人善思議之所至乃真不可思議有如是爾¶
　¶
　¶
　¶
　¶
<pb:KR2m0040_WYG_042-20b>¶
　¶
　¶
　¶
　¶
　¶
　¶
　¶
八旬萬夀盛典卷四十二¶
