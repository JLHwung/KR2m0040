# -*- mode: mandoku-view; -*-
#+TITLE: 八旬萬壽盛典
#+DATE: 2015-08-24 22:52:23.190886
#+PROPERTY: ID KR2m0040
#+PROPERTY: BASEEDITION WYG    
#+PROPERTY: JUAN 卷三十四
<pb:KR2m0040_WYG_034-1a>¶
欽定四庫全書¶
八旬萬夀盛典卷三十四¶
　盛事(十賜科第職銜二/)¶
　　乾隆四十五年庚子科鄉試¶
賜髙年應試諸生孟盼等舉人三十名¶
　　乾隆四十五年九月初九日奉¶
上諭本年順天鄉試諸生中三塲完卷年届八十者孟¶
　盼等九名榜發俱未中式念其踴躍觀光至老弗衰¶
<pb:KR2m0040_WYG_034-1b>¶
　宜沛渥恩以廣化澤著加恩将孟盼郭青塏李青繹¶
　杜子甫鄭其徳梁丙晉韓庚甲髙本亮李允實等俱¶
　賞給舉人准其一體㑹試俾皓首寒儒得償夙願用¶
　昭嘉恵士林之至意¶
　　乾隆四十五年十一月十八日奉¶
上諭本年各直省鄉試據該督撫等奏應試士子内有¶
　年八十九十以上者三塲完竣榜發未經中式念其¶
　踴躍觀光至老勿衰宜沛渥恩以廣化澤所有江南¶
<pb:KR2m0040_WYG_034-2a>¶
　省之吳球蔡綱杜琦劉行芳汪自強胡承球夏之璜¶
　江西省之鄭忠亮皮金綬鄭定猷湖北省之沈聚奎¶
　廣東省之張衍説潘峩饒鳴陽林成彬林懋烈并中¶
　式副榜之楊最徳雲南省之錢兆基周世徳俱著加¶
　恩賞給舉人一體㑹試俾皓首寒儒得償夙願用昭¶
　嘉恵士林之至意¶
　　乾隆四十五年十一月二十九日奉¶
上諭據富綱奏本年閩省鄉試有侯官縣廪生林朝綱¶
<pb:KR2m0040_WYG_034-2b>¶
　現年八十六嵗連江縣附生黄建洛現年八十二嵗¶
　三塲完竣俱未中式等語林朝綱黄建洛俱著加恩¶
　賞給舉人一體㑹試¶
　　乾隆四十八年癸夘科鄉試¶
賜髙年應試諸生田集盛等舉人二十三名¶
　　乾隆四十八年九月十九日奉¶
上諭本年順天鄉試諸生中年届八十以上三塲完竣¶
　者田集盛等三名榜發俱未中式念其年已衰老猶¶
<pb:KR2m0040_WYG_034-3a>¶
　能踴躍觀光宜沛渥恩以廣作人雅化著加恩将田¶
　集盛王賓段三連三名賞給舉人准其一體㑹試俾¶
　皓首窮經者得償夙願用昭嘉恵士林至意¶
　　乾隆四十八年九月二十八日奉¶
上諭據何裕城奏本年河南鄉試有湯隂縣學生員許¶
　錫桓年九十二嵗榜發未經中式等語許錫桓年逾¶
　九旬尚能志切觀光宜沛渥恩以彰作人雅化著加¶
　恩賞給舉人准其一體㑹試用副朕嘉恵耆年至意¶
<pb:KR2m0040_WYG_034-3b>¶
　　乾隆四十八年十一月十三日奉¶
上諭據閔鶚元奏本年江南鄉試諸生内有涇縣學鄭¶
　應鳴池州府學曹文超東流縣學馮荃霍邱縣學邢¶
　簠儀徴縣學陳謨等五名均年在八十以上三塲完¶
　竣等語鄭應鳴等年逾八旬猶能踴躍觀光宜沛渥¶
　恩以廣作人雅化著加恩将鄭應鳴曹文超馮荃邢¶
　簠陳謨五名賞給舉人准其一體㑹試用副朕嘉恵¶
　耆儒至意¶
<pb:KR2m0040_WYG_034-4a>¶
　　乾隆四十八年十一月十三日奉¶
上諭據畢沅奏陜西鄉試諸生内有渭南縣學附生劉¶
　力一寳雞縣學附生吳光烈均年届八旬三塲完竣¶
　等語劉力一吳光烈年臻耄耋猶能踴躍觀光宜沛¶
　渥恩以廣作人雅化著加恩賞給舉人准其一體㑹¶
　試副朕嘉恵耆儒至意¶
　　乾隆四十九年正月初九日奉¶
上諭據福崧奏癸夘科浙闈鄉試有年届九十之張本¶
<pb:KR2m0040_WYG_034-4b>¶
　並年届八十以上之毛徳成等六名三塲完卷未經¶
　中式等語張本毛徳成朱紹璧翁體貴吳家仁董徳¶
　潤年俱耄耋踴躍觀光殊堪嘉尚著加恩賞給舉人¶
　一體㑹試以示嘉恵耆年之至意¶
　　乾隆四十九年二月初三日奉¶
上諭據明興奏癸夘科山東鄉試有年届八十以上之¶
　生員焦㑹塗等六名三塲完卷未經中式該生等俱¶
　年逾八旬踴躍觀光深堪嘉尚兹當鑾輅經由允宜¶
<pb:KR2m0040_WYG_034-5a>¶
　特沛恩施以示奨勵焦㑹塗張申趙象觀張自道徐¶
　簡颺梁重華著加恩賞給舉人准其一體㑹試用昭¶
　省方作人優恵耆齡之至意¶
　　乾隆五十一年丙午科鄉試¶
賜髙年應試諸生侯鍈等舉人四十四名¶
　　乾隆五十一年九月十三日奉¶
上諭前據吳省欽奏本年順天鄉試諸生中年届八十¶
　以上者侯鍈等五名三塲俱已完卷等語現在榜發¶
<pb:KR2m0040_WYG_034-5b>¶
　俱未中式但念該生等年逾八袠猶能踴躍觀光宜¶
　沛渥恩以廣作人雅化俱著加恩将侯鍈蘇彩飛王¶
　泓梁元鉟劉子旭俱賞給舉人一體㑹試使皓首窮¶
　經者得償夙志用昭嘉恵耆齡至意¶
　　乾隆五十一年九月二十八日奉¶
上諭據何裕城奏本年鄉試生員涂紅鵬年八十八嵗¶
　三塲試畢文藝尚屬平順等語該生年逾八袠猶能¶
　踴躍觀光宜沛渥恩以廣作人雅化著加恩將涂紅鵬¶
<pb:KR2m0040_WYG_034-6a>¶
　賞給舉人准其一體㑹試俾皓首窮經者得償夙志用¶
　昭嘉恵耆齡至意¶
　　乾隆五十一年九月二十九日奉¶
上諭據保寧奏忠州梁山縣生員彭省非現年八十六¶
　嵗叙州府南溪縣生員譚諭美現年八十嵗鄉試三¶
　塲完卷等語彭省非等俱年躋耄耋志切觀光宜沛¶
　渥恩以彰作人雅化彭省非譚諭美俱著賞給舉人¶
　准其一體㑹試俾皓首窮經者得償夙志用昭嘉恵¶
<pb:KR2m0040_WYG_034-6b>¶
　耆齡至意¶
　　乾隆五十一年十月初七日奉¶
上諭據畢沅奏河南本年鄉試諸生中年届九十者王¶
　協恭一名年届八十以上者程鳴岐等四名年届八¶
　十者王輝祖等二名俱已三塲完巻並未中式該生¶
　等年逾耄耋俱各踴躍觀光宜沛渥恩以廣作人雅¶
　化著加恩将王協恭程鳴岐韋元勲閻遐齡毛景燧¶
　王輝祖仝思義七名俱著賞給舉人准其一體㑹試¶
<pb:KR2m0040_WYG_034-7a>¶
　俾膠庠耆耉得償窮經夙願用昭嘉恵耆齡至意¶
　　乾隆五十一年十月初十日奉¶
上諭據圖薩布奏本年廣東鄉試年届九十以上者三¶
　人内謝啟祚一名已經中式舉人彭一猷中式副榜謝璜¶
　三塲完卷未經中式等語除謝啟祚業經中式舉人¶
　外彭一猷謝璜俱著加恩賞給舉人准其一體㑹試¶
　俾膠庠耆耄得遂窮經素願以副朕嘉恵耆齡至意¶
　　乾隆五十一年十月十五日奉¶
<pb:KR2m0040_WYG_034-7b>¶
上諭據徐嗣曾奏本年鄉試諸生中年届八十以上者¶
　林復發曾錫嘏二名三塲完巻並未中式該生等年¶
　逾耄耋踴躍觀光殊堪嘉尚林復發曽錫嘏俱著賞給¶
　舉人准其一體㑹試俾膠庠耆耉得償窮經夙願用¶
　昭嘉恵耆齡雅化作人至意¶
　　乾隆五十一年十月二十日奉¶
上諭據永保奏陜西鄉試士子房彦貴喬壬俱年踰八¶
　旬又浦霖奏貢生葉有聲年逾九十生員何紹怡王¶
<pb:KR2m0040_WYG_034-8a>¶
　澤週俱年逾八十以上俱各三塲完竣未經中式該¶
　生等年登耄耋尚能踴躍觀光殊堪嘉尚房彦貴喬¶
　壬葉有聲何紹怡王澤週俱著加恩賞給舉人准其¶
　一體㑹試俾膠庠耆耉得償窮經夙願用昭嘉恵耆¶
　齡雅化作人至意¶
　　乾隆五十一年十月二十一日奉¶
上諭李慶棻奏本年鄉試諸生中年届八十以上者孫¶
　彦葛維楠李良棟三名俱三塲完卷未經中式該生¶
<pb:KR2m0040_WYG_034-8b>¶
　等年逾耄耋踴躍觀光殊堪嘉尚孫彦葛維楠李(良/)¶
　棟俱著加恩賞給舉人准其一體㑹試俾皓首窮經¶
　者得償夙志用昭嘉恵耆齡至意¶
　　乾隆五十一年十月二十六日奉¶
上諭據明興奏本年山東省鄉試諸生年届九十以上¶
　者李宏道一名年届八十以上者王渭揚等三名年¶
　届八十者李晃等三名俱三塲完卷並未中式該生¶
　等年逾耄耋奮志觀光殊堪嘉尚李宏道王渭揚桑¶
<pb:KR2m0040_WYG_034-9a>¶
　振東軒轅圻李晃方永祥王家賔俱著加恩賞給舉¶
　人准其一體㑹試俾膠庠耆耉得遂窮經夙願用昭¶
　嘉恵耆齡雅化作人至意¶
　　乾隆五十一年十一月初五日奉¶
上諭據閔鶚元奏江南本年鄉試諸生中年届八十以¶
　上者趙有為等六名俱已三塲完卷未經中式該生¶
　等年躋耄耋俱各踴躍觀光宜沛殊恩以廣作人雅¶
　化著加恩将趙有為金有光許承恩趙宏誠張家賢¶
<pb:KR2m0040_WYG_034-9b>¶
　陳詩六名俱賞給舉人准其一體㑹試俾膠庠耉耉¶
　得償窮經夙願用昭嘉恵耆齡至意¶
　　乾隆五十一年十二月十五日奉¶
上諭據琅玕奏本年鄉試諸生中有年逾八十之章宸¶
　衛等四名俱三塲完卷未經中式該生等年臻耄耋¶
　踴躍觀光宜沛殊恩以廣作人雅化章宸衛張啟瀟¶
　任際泰周岸登俱著加恩賞給舉人准其一體㑹試¶
　俾膠庠耆耉得遂窮經夙志用昭嘉恵耆齡至意¶
<pb:KR2m0040_WYG_034-10a>¶
　　乾隆五十三年戊申科鄉試¶
賜髙年應試諸生康士雍等舉人三十九名¶
　　乾隆五十三年九月十七日奉¶
上諭據伊齡阿等奏本年順天鄉試諸生中年届八十¶
　以上者康士雍張洪振二名三塲俱已完卷榜發未¶
　經中式但念該生等年臻耄耋猶能踴躍觀光精神¶
　不懈允為藝林盛事康士雍張洪振俱著加恩賞給¶
　舉人准其一體㑹試俾償讀書夙志用昭夀世作人¶
<pb:KR2m0040_WYG_034-10b>¶
　至意¶
　　乾隆五十三年九月二十三日奉¶
　上諭據長麟奏本年山東鄉試諸生中年届耄耋奮志¶
　　觀光多至五十餘人俱三塲完竣未經中式就中擇¶
　　其年届八十以上入學年分較早者李發枝李可士¶
　　李承宗王兆隆王克昌五名文理俱無疵謬等語該¶
　　生等或齒近期頤或遊庠年久猶能踴躍棘闈争先¶
　　恐後洵為熙朝瑞徵藝林盛事李發枝李可士李承¶
<pb:KR2m0040_WYG_034-11a>¶
　宗王兆隆王克昌俱著加恩賞給舉人准其一體㑹¶
　試俾償皓首窮經夙願用昭夀世作人至意¶
　　乾隆五十三年九月二十九日奉¶
上諭據何裕城伍拉納浦霖奏此次應試年老各生江¶
　西省年届八十以上者一人福建省年届八十以上¶
　者三人湖南省年届九十以上者一人俱三塲完竣¶
　未經中式等語該生等年臻耄耋踴躍觀光精神矍¶
　鑠允為藝林盛事所有江西生員鄧岳福建生員王¶
<pb:KR2m0040_WYG_034-11b>¶
　奕年陳友仁李紹灝湖南生員李洪福俱著加恩賞¶
　給舉人准其一體㑹試¶
　　乾隆五十三年十月十五日奉¶
上諭據琅玕奏本年浙省鄉試諸生中年逾八十以上¶
　之貢生徐愛蓮陳兆熜附生劉方振王震安鄔宗望¶
　宋佳玉等六名俱三塲完竣未經中式等語徐愛蓮¶
　等年逾八旬精神矍鑠踴躍觀光洵為藝林嘉瑞徐愛¶
　蓮陳兆熜劉方振王震安鄔宗望宋佳玉俱著加恩¶
<pb:KR2m0040_WYG_034-12a>¶
　賞給舉人一體㑹試俾皓首窮經得償夙願用昭夀¶
　世作人至意¶
　　乾隆五十三年十月十五日奉¶
上諭據譚尚忠奏琅鹽井學嵗貢生袁旻年八十四嵗¶
　三塲完竣未經中式等語袁旻年逾八旬精神矍鑠¶
　踴躍觀光實為儒林嘉瑞袁旻著加恩賞給舉人准¶
　其一體㑹試以示朕夀世作人嘉恵耆齡至意¶
　　乾隆五十三年十月二十日奉¶
<pb:KR2m0040_WYG_034-12b>¶
上諭據圖薩布奏本年廣東鄉試諸生中年躋九十之¶
　羅舜臣吳相江鳯鳴陳鳯翔三塲完竣未經中式又¶
　據李慶棻奏本年貴州鄉試諸生内有游鑑乾朱錦¶
　雯胡之寜年登八十三塲完竣俱未中式該生等皓¶
　首窮經精神矍鑠踴躍觀光洵為藝林嘉瑞羅舜臣¶
　吳相江鳯鳴陳鳯翔游鑑乾朱錦雯胡之寜俱著加¶
　恩賞給舉人一體㑹試用昭夀世作人至意¶
　　乾隆五十三年十一月初六日奉¶
<pb:KR2m0040_WYG_034-13a>¶
上諭據閔鶚元奏本年應試諸生内江蘇省湯振王長¶
　駕吳霖王日熭畢文琳等五名安徽省王聖際胡先¶
　桂翟承春等三名均年在八十以上三塲完竣未經¶
　中式又據恵齡奏湖北應試諸生吳梅舒繼芬年皆¶
　八十以上三塲完竣榜發無名諸生等年逾八旬精¶
　神矍鑠踴躍觀光實為儒林嘉瑞湯振王長駕吴霖¶
　王日慧畢文琳王聖際胡先桂翟承春吳梅舒繼芬¶
　均著加恩賞給舉人准其一體㑹試以示朕夀世作¶
<pb:KR2m0040_WYG_034-13b>¶
　人嘉恵耆齡至意¶
　　乾隆五十三年十一月初八日奉¶
上諭據孫永清奏廣西全州嵗貢生唐熙現年八十三¶
　嵗三塲完竣未經中式等語唐熙年逾八旬精神矍¶
　鑠猶能踴躍觀光洵為士林嘉瑞著加恩賞給舉人¶
　准其一體㑹試以示朕夀世作人嘉恵耆齡至意¶
　　乾隆五十三年十一月十三日奉¶
上諭據巴延三奏陜西省附生張夢熊蔣遇辛年逾八¶
<pb:KR2m0040_WYG_034-14a>¶
　十以上三塲完竣未經中式等語張夢熊蒋遇辛年¶
　逾耄耋踴躍觀光洵為昇平盛事著賞給舉人一體¶
　㑹試以示嘉恵耆齡至意¶
　　乾隆五十四年己酉¶
恩科鄉試¶
賜髙年應試諸生左昌宗等舉人九十四名髙日新等¶
　　副榜八十六名¶
　　乾隆五十四年九月初十日奉¶
<pb:KR2m0040_WYG_034-14b>¶
上諭前據伊齡阿等奏本年順天鄉試諸生中年届八¶
　十以上者左昌宗等九名七十以上者髙日新等三¶
　十三名俱三塲完竣現在榜發俱未中式俯念該生¶
　等年臻耄耋猶踴躍觀光洵為藝林盛事其年在八¶
　十以上之左昌宗武宅鎬鄭學洙李垠涂文魁章敬¶
　修王朝臣胡自勉孫有誦九名並年在七十以上之¶
　副榜單備俱著賞給舉人准其一體㑹試其年在七¶
　十以上之髙日新馬克恵倪克勤孫大興王錫桓王¶
<pb:KR2m0040_WYG_034-15a>¶
　家相安永宜馬元倬潘掄元安容瑛楊世法張應楫¶
　郭斌劉夢桂畢汾劉懿廣阮錫嘉王琨張日新黎淳¶
　張鑣宋炳炎賀雲程劉喆史彭年王文崔九州梁棟¶
　劉素位謝立吉髙瑛林見性俱著加恩賞給副榜以¶
　彰夀世作人至意¶
　　乾隆五十四年十二月初五日奉¶
上諭本年鄉試諸生年届八十七十以上未經中式者¶
　除順天業經降㫖分别加恩外兹據各省陸續奏到¶
<pb:KR2m0040_WYG_034-15b>¶
　諸生中年躋耄耋踴躍觀光共百有餘人雖未經中¶
　式而三塲均能完竣洵為士林盛事所有江南省八¶
　十以上之胡椿周宗勛許以恭劉鴻宣鵬徐日暄董¶
　作礪翁炳魏文鴻劉湘翟臯王道烜汪飛熊劉繩凖¶
　葉逢年張進履姜球等十七名江西省八十以上之¶
　黄景亮胡道南蕭士芝董夢江等四名浙江省八十¶
　以上之方宗華何大烈閔之琰馮全修魯學孟張諤¶
　等六名福建省八十以上之吴維新朱光章陳卜仁¶
<pb:KR2m0040_WYG_034-16a>¶
　等三名湖北省八十以上之劉化鯤王奉元徐宗詔¶
　米有榮等四名湖南省八十以上之劉丰年李光旵¶
　李國霞李逢源歐陽謨吴家修文承發等七名河南¶
　省八十以上之湯希賢程紹先喬元熙武伸席梧貴¶
　吕樸季如璧等七名山東省八十以上之王有年王¶
　宗逺郭偉勣趙泉趙瑞嵐等五名山西省八十以上¶
　之李文眀孫公輔李如山孫元麟郭長源吴企晳等¶
　六名陜西省八十以上之張大烈張守經閻輔輝張¶
<pb:KR2m0040_WYG_034-16b>¶
　振師尚友等五名四川省八十以上之潘履謙戴文¶
　璧劉洪文王體亨王昇平李維岱等六名廣東省八¶
　十以上之李賴予楊家樹馬登翰李光雲邱修己闗¶
　睿南何紹綱等七名雲南省八十以上之湯&KR0840;昌錢¶
　大有等二名貴州省八十以上之楊宜科黄中理趙¶
　錫爵徐苾王徳洪等五名俱著加恩賞給舉人准其¶
　一體㑹試其浙江省七十以上之沈志超胡以晉徐¶
　由湘黄敏樓象春范鈺潘兆謙李鴻鄭拱秀張愛士¶
<pb:KR2m0040_WYG_034-17a>¶
　士周嘉祺沈慧業等十二名湖北省七十以上之劉¶
　中陵蕭光泰張元瓏袁國桂邱雨濬李華盧薫楊大¶
　謨劉先士方玉堂冉三桂邱文開關力魁周三鼎等¶
　十四名湖南省七十以上之黄佑啟山西省七十以¶
　上之宋守祀蕭鳴山薄文龍王夢熊劉煥王克恵杜¶
　霘髙曰敬郝兆珠周汝第郭延山萬之幹強屾王振¶
　&KR0840;孫大發李時旺劉衣徳薛掄魁趙學普李溥趙掄¶
　逹李晚榮孫膺祜王憲武王儀烜陳丹書馮憲鄴等¶
<pb:KR2m0040_WYG_034-17b>¶
　二十七名俱著加恩賞給副榜以彰夀世作人至意¶
　　直𨽻總督(臣/)劉峩謹¶
　題為據情代¶
　奏恭謝¶
天恩事據康士雍張洪振等呈稱竊惟¶
盛世崇儒萬國仰敷文之治¶
熙朝重士四門隆籲俊之恩慶¶
壽宇之鴻開億兆咸登夀域頌¶
<pb:KR2m0040_WYG_034-18a>¶
春暉之廣被耄耆盡入春臺兹届乾隆五十五年恭逢¶
皇上八旬萬夀預于五十三年戊申舉行正科鄉試(士/)¶
　　(雍/)等畿内寒儒燕山下士八十載夏絃春誦羣霑¶
化日之舒長百餘年摩義漸仁共沭¶
薫風之披拂承筐鼔篋毎嫌壯不如人矮屋低簷㡬㤀¶
　　老之在我屢剪三條之華燭莫乘萬里之長風乃¶
　　景駐桑榆仰荷¶
離明之當午材慚樗櫟復邀¶
<pb:KR2m0040_WYG_034-18b>¶
巽命之重申¶
鳳誥頒来許附賢書之末鹿鳴宴後仍趨都試之期洵¶
　　士林未有之竒逢實¶
夀世作人之盛典雖囊中頴脱問數還竒而格外¶
恩施所遭非偶青雲得路白屋増輝合嵩呼華祝以輸¶
　　誠總藝苑儒林而誌慶理合呈乞代¶
　題恭謝¶
天恩據此(臣/)等看得舉人康士雍張洪振等身依庠序¶
<pb:KR2m0040_WYG_034-19a>¶
　　年届期頤久厯¶
昌辰未遂鹿鳴之願幸䝉¶
曠典方占鴻漸之庥永矢感夫¶
隆慈倍増光于晚嵗雖曰詩書食報荷¶
天家雨露之施實惟¶
夀考作人仰¶
聖主菁莪之化理合恭疏具¶
　題報¶
<pb:KR2m0040_WYG_034-19b>¶
聞¶
　　　(臣/)等謹案易曰觀乎人文以化成天下又曰聖¶
　　　人久于其道而天下化成一人夀考作人黨庠¶
　　　州序中莫不是訓是行以近天子之光矧其皓¶
　　　首窮經涵濡至久者歟我¶
　　國家三年貢士賢網廣張¶
　皇上溥栽培之澤盡鼓舞之神自乾隆四十四年¶
　特開¶
<pb:KR2m0040_WYG_034-20a>¶
　七旬萬夀恩科五十三年復¶
　詔開¶
　八旬萬夀恩科單寒績學之儒叠逢¶
　　盛際咸得自奮科名而龎眉秀髪八旬九旬以上¶
　　　踴躍觀光者姓名上列¶
　恩㫖遄頒上年併七十以上亦䝉¶
　加賜副榜樂育之¶
　恩尤為至廣竊考古者興賢之書比其徳行道藝而¶
<pb:KR2m0040_WYG_034-20b>¶
　　　獻之然而洽烝髦之詠者未聞兼引年之典漢¶
　　　制賢士遣詣相國府年老者勿遣元朔之詔旅¶
　　　耆老與選豪俊並舉夫計偕之典長吏㑹屬僚¶
　　　設賔主陳俎豆備管絃牲用少牢行鄉飲酒禮¶
　　　歌鹿鳴之章徴耆艾聚少長而觀焉今以耆艾¶
　　　之士得與斯選斯亦榮矣本不獲與而¶
　特頒茂渥俾償夙願作士林之嘉瑞稱¶
　盛世之耆儒其為榮幸又何如矧夫耄耋成羣鮐背¶
<pb:KR2m0040_WYG_034-21a>¶
　　　相望十年來¶
　賜科至三百六人之多計年合二萬餘千以上¶
　崇文綏夀誠逺軼夫姚思姒命之盛也哉¶
　¶
　¶
　¶
　¶
　¶
<pb:KR2m0040_WYG_034-21b>¶
　¶
　¶
　¶
　¶
　¶
　¶
　¶
八旬萬夀盛典卷三十四¶
