# -*- mode: mandoku-view; -*-
#+TITLE: 八旬萬壽盛典
#+DATE: 2015-08-24 22:52:22.634816
#+PROPERTY: ID KR2m0040
#+PROPERTY: BASEEDITION WYG    
#+PROPERTY: JUAN 卷十八
<pb:KR2m0040_WYG_018-1a>¶
　欽定四庫全書¶
　八旬萬夀盛典卷十八¶
　聖功(一/)　(安南歸降一/)¶
　　　(臣/)等謹案周雅江漢之什盛陳武功然其一再曰¶
　　　天子萬年天子萬夀云者葢偶遇陳師伐逺經營¶
　　　告成遂於四方既平王心載寧之時稱萬年萬夀¶
　　　以致其祝願而非有捷勲之屢聞獻夀之實事足¶
　　　垂奕紀者也洪惟我¶
<pb:KR2m0040_WYG_018-1b>¶
　皇上億齡介福九憗䝉庥一時鰈國偕来鴻臣親賀禕¶
　　　儀嘉典照耀瀛寰(臣/)等竊推原暨訖之由與夫功¶
　　　績之著益仰¶
天禎厚集¶
　聖武逺揚允轃¶
　夀㝢同風之極軌焉遡惟¶
　鴻勲九奏若平回定凖収兩金川事在乾隆四十五年¶
　　　以前逮兹庚子後¶
<pb:KR2m0040_WYG_018-2a>¶
方畧之書既以昭垂冊府矣兹自¶
七旬以後膚功屢奏掃逆則原非黷武撫順則並不勞¶
　　師良由¶
健行智照決勝㡬先故能應㑹赴機算無遺策視史稱¶
　　漢光武每一發兵頭鬚為白者誠卑卑不足道也¶
　　(臣/)等恭輯¶
　盛典増列¶
聖功一門如安南之乞降請¶
<pb:KR2m0040_WYG_018-2b>¶
　覲入侍祝¶
釐緬甸之震讋¶
威稜輸忱内属廓爾喀之頂經籲順叩¶
　闕来王竝䀜昧陬澨之區遼逖要荒之外得備屏藩¶
　　並瞻¶
天日允宜震耀典冊創見特書至如平臺灣亂民平甘¶
　　肅逆回之舉恭見¶
御製文謂弗值薌其説然皆出於¶
<pb:KR2m0040_WYG_018-3a>¶
　神謨籌畫¶
　聖略布昭先握四知爰徴四得亦宜附載備見¶
　精神運量之先周焉(臣/)等謹撮舉事之大綱敬錄¶
　御製詩文以昭經緯之備葢即此十載之中上勞¶
　睿算克鞏洪禔大順大同為軒皇御世以來所未遘也¶
　　　而豈鋪張景鑠之所可罄者哉¶
　　　乾隆五十四年¶
　㤙准安南國王阮光平乞降¶
<pb:KR2m0040_WYG_018-3b>¶
　　　安南國小目(臣/)阮光平謹¶
　　奏為冒瀝微誠仰干¶
　天聴事欽惟¶
　大皇帝陛下受¶
天景命為萬國君¶
　御宇五十餘年¶
　洪㤙溥洽華夷内外同風共貫(臣/)安南界居炎徼久沐¶
　聖朝聲教草木昆蟲皆是¶
<pb:KR2m0040_WYG_018-4a>¶
大皇帝生之植之乃自二百年來黎王失柄權臣鄭氏¶
　　専有其國順廣一帶又為土目阮潢所占阮者黎¶
　　臣也迨十世孫阮淳失政順廣之民不附(臣/)阮光¶
　　平生長廣南之西山以一介布衣謬為廣民所推¶
　　遂先有廣南以南之地非與黎氏有君臣之分也¶
　　甲午秋鄭氏取順化之地侵軼(臣/)之小邑民人罹¶
　　其毒害丙午夏(臣/)公憤所激起兵取順化之地因¶
　　而直抵黎城誅滅鄭棟還政於黎黎王感(臣/)之義¶
<pb:KR2m0040_WYG_018-4b>¶
　　因以女歸其年前黎王維褍謝世國人請立其嗣¶
　　孫維祁襲位事定(臣/)旋即南返詎意黎維祁誘(臣/)¶
　　叛将阮整搆衅於(臣/)之邉鄙丁未冬(臣/)遣一小将¶
　　問阮整之罪黎維祁為其所挾棄國而逃戊申夏¶
　　(臣/)至黎城敬謹遣价叩闗備經以國情乞為¶
　題奏日者邉臣反書却使不即逓達(臣/)不得已旋歸¶
　　順化去年大兵出闗征勦(臣/)逺道聞信自念與黎¶
　　氏有功無釁且從來一片畏¶
<pb:KR2m0040_WYG_018-5a>¶
天事¶
　大真衷壅於¶
　上聞再委行价賫具呈文三道叩禀轅門不料大兵直¶
　　　抵黎城殺守兵甚衆(臣/)自揣進退無據隨即奉具¶
　　　表文三次敬謹遣价叩闗請罪投降未示意指(臣/)¶
　　　更不勝傍徨悚懼今䝉¶
　大皇帝命重臣駐節邉闗(臣/)一腔心緒委曲未明之處¶
　　　即可暴白是以合境臣民合家男女無不懽忻感¶
<pb:KR2m0040_WYG_018-5b>¶
　　　激惟念(臣/)本無抗拒之心而有抗拒之迹若(臣/)心¶
　　　不䝉¶
　大皇帝鑒及則(臣/)罪難求¶
　大皇帝宥赦竊惟安南自丁氏以來代有遷革中國因¶
　　　其請命而授之盖栽培傾覆付之無心亦惟體¶
天行化順其自然而已今(臣/)負兹𤯝誤遭兹時㑹理宜匍¶
　　　匐躬詣¶
　闕廷陳情謝罪惟以國内新罹兵革之後人情惶惑尚¶
<pb:KR2m0040_WYG_018-6a>¶
　　　未安集(臣/)子尚幼(臣/)兄弟俱在廣南一帶無人可¶
　　　使謹遣(臣/)親姪阮光顯隨表入¶
　覲伏惟¶
　大皇帝欽崇¶
天道覆昏殖禮一本至公恕蠻貊無知之罪¶
　鑒懇廹籲¶
　　奏之誠樹牧立屏用新¶
　寵命俾(臣/)得以保障一方恪共侯服則事有統攝民獲¶
<pb:KR2m0040_WYG_018-6b>¶
　　　乂安皆由¶
　大皇帝幬載之仁(臣/)謹當奉脩藩貢以表至誠(臣/)拱北¶
　　　馳神望¶
　闕翹首不勝廹切&KR0907;懇戰栗屏營待¶
　　命之至謹奉表以¶
　聞¶
　　　乾隆五十四年五月初三日¶
　勅諭安南阮光平曰據協辦大學士兩廣總督公福康¶
<pb:KR2m0040_WYG_018-7a>¶
　　安等奏爾遣親姪阮光顯敬賫表貢抵闗乞降并将¶
　　原表呈覽並據阮光顯禀稱爾俟國事稍定尚乞親¶
　　自到京瞻覲等語安南黎氏立國已久且臣事天朝¶
　　恪共職貢百有餘年素著恭順爾在廣南從前並未¶
　　修朝貢上年黎維祁母妻赴闗控訴以爾佔據其國¶
　　籲請救援此事為天朝字小存亾體統攸係是以前¶
　　任督臣孫士毅自請帶兵出闗其所辦甚正並無不¶
　　合爾雖曽遣叩闗辨訴苐守邉之臣向來止知有黎¶
<pb:KR2m0040_WYG_018-7b>¶
　　而不知有阬駁回原稟亦經奏聞所辦本正然督臣¶
　　孫士毅奏克復黎城之後朕即以黎氏近年以來國¶
　　内多故黎維祁又復怯懦無能優柔廢弛㸔來¶
天心竟有厭棄黎氏之意朕從來辦理庶務無不順¶
天而行隨經諭孫士毅黎城既復當即撤兵並不令其復¶
　　至廣南問爾前此興兵搆釁之罪也乃孫士毅於克¶
　　復黎城後未能遵㫖速撤在彼躭延一月有餘兹爾¶
　　率衆至黎城欲向黎維祁詢問官兵在此豈有坐視¶
<pb:KR2m0040_WYG_018-8a>¶
　之理爾以安南頭目敢於抗拒官兵獲罪甚重是以¶
　将福康安調任兩廣總督原令調集大兵整軍問罪¶
　但念爾屢次遣人叩闗請罪並於未出官兵不敢阻¶
　擾善為収養敬謹送回是爾尚知畏懼悔罪隨令督¶
　臣福康安等暫緩進討今爾所進表文以爾與黎氏¶
　並無上下之分安南僻在海陬爾與黎氏有無名分¶
　原無辨証爾既以負眚較重應躬詣闕廷請罪因國¶
　内甫罹兵革人情惶惑先遣爾姪阮光顯隨表入覲¶
<pb:KR2m0040_WYG_018-8b>¶
　實為恭謹小心可以赦爾前罪不加進討已令左江¶
　道湯雄業䕶送爾姪阮光顯來京瞻覲但爾雖自知悔¶
　懼其抗拒官兵之處究難觧免若非親身詣闕請罪¶
　乞㤙遽思仰邀封號天朝無此體制爾既未列藩服¶
　所有貢物亦未便収納著發交領回如爾必欲輸誠¶
　納欵長享寵榮乾隆五十五年八月屆朕八旬萬夀¶
　維時距今又越年餘爾國内亦當安集爾即可禀知¶
　督臣親自赴京以遂瞻雲就日之私屆時朕鑒爾畏¶
<pb:KR2m0040_WYG_018-9a>¶
　感悃忱自必格外加㤙或即封以王爵爾世世子孫¶
　可以長守安南彼時再呈進貢物亦即可賞収仍當¶
　加之厚賜以示優眷朕臨御五十餘年凡庶拜藩部¶
　無不待以誠信即如從前平定凖噶爾時厄魯特台¶
　吉舎楞曽将副都統唐喀祿戕害逃至俄羅斯地方¶
　後于土爾扈特投順時舎楞即隨同投進朕念其悔¶
　罪之心特加㤙宥仍封王爵賞給㳺牧地方居住可¶
　見朕撫綏方夏無不仁至義盡兹特賜爾珍珠手串¶
<pb:KR2m0040_WYG_018-9b>¶
　一掛爾當祇承㤙命計程於明年六七月内至京親¶
　詣闕廷懇請以兾永承眷渥勉之欽哉特諭¶
御製安南阮恵進表悔罪投誠歸順既允其請詩以誌¶
　　事(己酉/)¶
除逆扶危師有名孱王仍自棄其城一臣振旅堪稱智¶
二将捐軀可惜貞(安南黎氏臣服本朝百數十年一旦/為阮恵所侵逼除逆扶危在我之師)¶
(原為有名無如黎維祁不能自振既為之復其土疆襲/其封號乃見阮恵復來仍即棄國内投予去冬所云)¶
(班天厭其徳之説如&KR0757;左劵猶幸孫士毅始雖不即遵/  師之㫖繼尚振旅而還無損國威尚為深識大體惟)¶
<pb:KR2m0040_WYG_018-10a>¶
(提督許世亨總兵張朝龍等臨陣捐軀堪為軫/惜然已優加爵賞亦足以償其忠貞之志矣)聲罪不¶
難致我討審㡬原可鑒其誠(阮恵復至黎城自知罪過/重大屢次欵闗悔罪乞降)¶
(孫士毅俱不允為代奏及福康安調任兩粤阮恵懾其/威名益加震讋再三籲懇並諭其國内如遇天朝人經)¶
(過加意照料伴送進闗兹又遣其親姪阮光顯親至福/康安處賫表納貢兾求降附據福康安奏稱察看阮光)¶
(顯輸服畏感情形溢於詞色之表至表内詳叙黎阮搆/衅始末並無敢有抗拒官兵之心且其登覆縛送戕害)¶
(提鎮之人語意委婉尤為誠敬得體而表末復聲明此/時先令阮光顯進京代躬瞻覲俟其國事稍定阬恵於)¶
(明年八旬萬夀之前即當親身入覲閲其情詞洵屬出/于至誠等語因思國家徳威逺播調兵聲討正復何難)¶
(但彼既悔罪抒忱出于忠悃審度事㡬亦可曲為鍳宥/正不必為其已甚因即開誠布公賜以勅諭恕其前愆)¶
<pb:KR2m0040_WYG_018-10b>¶
(牖其新機在天朝光明正/大之心中外所當共喻也)明年詣闕親輸服乃可加封¶
示寵榮(阮恵此次乞降可以舎其罪矣惟所稱願附藩/封恪修職貢一節必待明年親身詣闕方可錫)¶
(以封號俾得長沐寵榮是以現在所進貢物概令給還/亦必俟其明年親身呈進方可収受此又國家體制所)¶
(闗不容䡖/易者耳)¶
㫖俞阮光平來朝躬祝¶
萬夀之請¶
賜封光平為安南國王¶
　　安南國小目(臣/)阮光平謹¶
<pb:KR2m0040_WYG_018-11a>¶
　　奏為敬陳瞻¶
　覲微忱仰干¶
　天聴事(臣/)欽奉¶
　勅書宣諭不咎既往嘉與維新並以乾隆五十五年¶
　聖夀八旬祝¶
　釐大典¶
　賜(臣/)進京瞻¶
　覲以遂瞻雲就日之私(臣/)荘誦¶
<pb:KR2m0040_WYG_018-11b>¶
　綸音敬恭高捧¶
　聖徳如¶
天鑒(臣/)微誠不以傖荒遐隔将列之明堂故¶
　頒下朝覲之禮(臣/)誠&KR0794;誠忭無任感激欽惟¶
　大皇帝陛下¶
　徳邁羲炎¶
　道隆軒昊五十餘年太平¶
　天子治隆福備曠古所無(臣/)生長廣南雖其地不與中¶
<pb:KR2m0040_WYG_018-12a>¶
　　　華通而閩廣海舶往來絡繹竊嘗稔聞中國文華¶
　　　聲明之盛尤仰望¶
　大皇帝仁義道徳之隆(臣/)誠願譜在寳書瞻就¶
　　雲日匪直以海不揚波為中國有¶
　聖人之騐也前(臣/)於親姪阮光顯欵闗代躬行禮時實曽¶
　　　面囑俟國事稍定入¶
　覲京師盖(臣/)一片真誠惟知敬¶
天命尊¶
<pb:KR2m0040_WYG_018-12b>¶
　天子循其職分之當然也伏惟¶
　聖天子¶
天生至徳祿位名夀兼而有之來年八月恭逢¶
　八旬萬夀聖節吉祥盛事慶滿寰瀛(臣/)獲依¶
　日月之光同效華封之祝實為至願擬将國事早為處¶
　　　分謹於明年春夏間禀明兩廣總督轉奏候¶
　賜瞻覲以抒下悃仰惟¶
　宸淵洞照欣感實深惟是(臣/)明嵗進京恭祝¶
<pb:KR2m0040_WYG_018-13a>¶
萬夀時庶邦君長咸在朝賀之列(臣/)荒逺土酋忝與¶
　王㑹跼蹐無地惶懼交并且(臣/)本國自黎祚告終干¶
　　戈旁午民墜塗炭旄倪皇皇日顒綏輯幸得早有¶
　　繫屬即國内日就和寧伏望¶
聖徳洞燭微情¶
逾格加㤙假(臣/)封號俾得奉有名分慿藉¶
天寵鳩集小邦實䝉¶
聖天子覆載生成之徳自(臣/)及其子孫世守南服為¶
<pb:KR2m0040_WYG_018-13b>¶
天朝之藩屏惟有一心恭順以期永荷¶
天㤙於無替也(臣/)遥瞻¶
　絳闕仰望¶
㤙慈不勝激切屏營之至謹奉表以¶
聞¶
　　六月二十二日¶
勅諭新封安南國王阮光平曰據協辦大學士兩廣總¶
　督公福康安奏為爾具表謝㤙展陳覲悃朕披閲表¶
<pb:KR2m0040_WYG_018-14a>¶
　　内詞義肫懇並請於明年進京入覲祝釐祈籲&KR0907;切¶
　　具見恭謹所有賫到貢物已諭令賞収以遂爾芹曝¶
　　之獻至表内懇請格外加㤙給以封號俾得奉有名¶
　　分鳩集小邦等語安南以黎維祁庸憒無能¶
天厭其徳國祚告終爾現已悔罪投誠遣親姪阮光顯奉¶
　　表瞻覲祈求懇切不啻再三朕順¶
天而行有廢有興悉歸大公至正本擬俟爾明嵗親行叩¶
　　覲時賞給王爵兹閲爾表内所稱造邦伊始必湏仰¶
<pb:KR2m0040_WYG_018-14b>¶
　　賴天朝寵榮方足以資駕馭因念爾國甫經兵燹之¶
　　餘民人未獲安輯若不重以天朝封號恐一時呼應¶
　　不靈自係實在情形爾既據實陳明並不稍事虚飾¶
　　朕轉因爾所言屬實深為嘉與且王者有分土無分¶
　　民安南雖逺在炎荒皆吾赤子中外自當一體爾能¶
　　慿藉寵靈撫綏整頓使國内民庶悉就安寧實朕所¶
　　深願用是即降㤙綸封爾為安南國王俾資鎮撫並¶
　　親書御製詩章賜為爾國世寳嗣後凡有表詞及本¶
<pb:KR2m0040_WYG_018-15a>¶
　　　國行文之處俱准其書冩國王名號至從前福康安¶
　　　檄諭内或稱為爾或稱為土目亦已令其改為國王¶
　　　之稱以示優異其應行發給印信勅書現交各衙門¶
　　　撰文鑄篆俟爾姪阮光顯到京交與賫回爾其益當¶
　　　小心敬畏恪守藩封永承㤙眷特諭¶
　　御製降㫖封阮光平為安南國王詩以誌事即書賜之¶
　　　(己酉/)¶
　　三畨耆武匪佳兵(予自即位以來平伊犂定回部収金/川俱荷    天牖予衷三蕆大功實)¶
<pb:KR2m0040_WYG_018-15b>¶
　　(以順機䝉利土佑而成/非逞兵威    地也)昨嵗安南重(去/聲)有征無奈復黎¶
　　黎厭徳爰教封阮阮輸誠(光平本求於明嵗入覲恭祝/八旬萬夀因以乞封兹接閲)¶
　　(謝表有慿假封號鳩集小邦之語情詞真摯深為嘉予/因即降勅封為安南國王俾得世守土疆永為藩服)¶
　　守封疆勿滋他族𫝊子孫恒奉大清幸沐¶
天㤙欽久道不遑日監凛持盈¶
　　　　八月阮光平遣姪光顯入¶
　　覲於避暑山荘¶
　　行在是月二十二日¶
<pb:KR2m0040_WYG_018-16a>¶
　命留京王大臣¶
　頒賜𠡠印於¶
　　太和門授光顯恭齎回國¶
　　奉¶
天承運¶
　皇帝制曰朕惟王化遐覃伐罪因而舎服侯封恪守事¶
　　大所以畏¶
天鑒誠悃於荒陬貰其既往沛㤙膏於屬國嘉與維新賁¶
<pb:KR2m0040_WYG_018-16b>¶
　　兹寵命之頒朂以訓行之率維安南地居炎徼開十¶
　　三道之封疆而黎氏臣事天朝修百餘年之職貢每¶
　　趨王㑹舊附方輿自遭難以流離遂式微而控愬方¶
　　謂興師復國字小堪與圖存何期弃印委城積弱仍¶
　　歸失守殆¶
天心厭其薄徳致世祚迄於終淪爾阮光平起自西山界¶
　　斯南服向非君臣之分浸成婚媾之仇釁啟交訌情¶
　　殊負固抗顔行於倉猝雖無心而難掩前愆悔罪疚¶
<pb:KR2m0040_WYG_018-17a>¶
　　以湔除願華面而自深痛艾表箋籲切使先猶子以¶
　　抒忱琛獻憬來躬預明年之祝嘏自非仰邀封爵榮¶
　　藉寵光曷由下莅臣氓妥資鳩集凢此陳詞以實胥¶
　　徴效順彌䖍况王者無分民詎在昄章其土宇而生¶
　　人有司牧是宜輯寧爾邦家爰布寵綏俾慿鎮撫今¶
　　封爾為安南國王錫之新印於戯有興有廢天子惟¶
　　順¶
天而行無貳無虞國人咸舉國以聴王其懋将丹欵肅矢¶
<pb:KR2m0040_WYG_018-17b>¶
　　冰兢固圉以長其子孫勿使偪滋他族悉心以勤於¶
　　夙夜㒺令逸欲有邦益敬奉乎明威庶永承夫渥典¶
　　欽哉毋替朕命¶
　宣封安南國王禮成阮光平遣使陳謝¶
　御製新封安南國王阮光平遣陪臣進貢並稱明年三¶
　　　月起程入覲詩以誌事適唐張謂戲贈杜侍御送¶
　　　貢物詩在側即用其韻(己酉/)¶
　　阮光平新膺封號恭進謝㤙貢物並本年例貢一分¶
<pb:KR2m0040_WYG_018-18a>¶
　念該國王出于至誠若不賞収未免阻其誠悃因降¶
　㫖将本年例貢一分留抵下次正貢以示體恤並𫝊¶
　諭沿途督撫於該國王經過時待以賓禮用昭優眷¶
孚意君臣事不難誠肫那藉設盟壇(阮光平聞福康安/調任粤東因再四)¶
(籲懇輸誠宥罪並資送内地兵弁入闗又為提督許世/亨總兵張朝龍尚維昇等建立祠宇以贖前愆今嵗萬)¶
(夀節前先遣親姪阮光顯來至山荘祝嘏乞㤙並稱伊/于明嵗親來瞻覲慶祝八旬萬夀嘉其恭順肫誠因即)¶
(降勅書頒給新印封為安南國王兹據福康安等奏阮/光平擇吉拜受封爵歡忭難名既具表陳謝復遣陪臣)¶
(賫進謝㤙貢物並本年應進例貢是其恭事之/心實属真摯異于藉設盟壇勉受朝命者矣)來朝北¶
<pb:KR2m0040_WYG_018-18b>¶
闕親而近弗異南邦衣與冠(今嵗阮光顯至山荘即令/服其本國衣冠入覲明嵗)¶
(阮光平來京亦不令改易衣/冠國家撫馭外藩定制如此)班接諸王鄰雁列筵開八¶
月享雞寒(羊淹雞寒/出鹽鉄論)賢藩貢悃殊侍御紀實聊慿信史¶
㸔¶
　　新封安南國王(臣/)阮光平謹¶
　奏為恭謝¶
聖㤙敬陳下悃仰祈¶
睿鑒事(臣/)安南五服之外屏也自前代丁氏啟宇内屬¶
<pb:KR2m0040_WYG_018-19a>¶
　　受封從此世代相承迭膺封爵之命然而地僻桂¶
　　郊天逺¶
楓陛¶
天朝因以化外外之宋皇所賜黎王桓之書元朝所徴¶
　　陳王烜之詔千年信史事猶可徴大抵秋肅之意¶
　　多春温之意少祇以函封請命姑賜包容固未有¶
㤙施稠叠珎珠偕¶
玊諭而寵頒¶
<pb:KR2m0040_WYG_018-19b>¶
宸翰輝煌¶
御詩並¶
勅書而榮錫如今日¶
大皇帝之隆㤙與(臣/)光平之遭遇者也(臣/)本廣南之田¶
　　舎子由於黎鄭二强搆兵滋亂淪胥以敗交南無¶
　　主(臣/)幸為同志所推叩闗請¶
命雖有恪恭一念之誠而未得展出入三覲之敬(臣/)所¶
　　遣親姪阮光顯賫逓投順之表身未及¶
<pb:KR2m0040_WYG_018-20a>¶
闕而¶
㤙賜已施(臣/)嗣遣家臣黄道秀獻上謝¶
㤙表文方當候命而¶
寵綸旋降(臣/)伏讀前後¶
勅書¶
聖天子諄諄以順天而行播諸¶
温諭¶
聖人之心即天也栽培傾覆大都順其自然加以手串¶
<pb:KR2m0040_WYG_018-20b>¶
　　之珠¶
天子将賜履焉欲其合璧聨珠旋繞北辰而有綿延不¶
　　窮之象也¶
御賜之詩諄諄以守封疆𫝊子孫為訓而且勉之以欽¶
　　久道凛持盈尤欲其兢業持守祇承¶
天庥以長守南服之侯度也夫春秋之義大一統¶
聖人一視同仁併包徧覆㤙澤所加聲教所暨即胥敖¶
　　蓬艾咸在盖容亭育之中頋(臣/)實寡昧膺此¶
<pb:KR2m0040_WYG_018-21a>¶
榮光由本國黎陳以上迄於貉龍建國之初創見而曠¶
　　聞何以荅¶
高厚始生之萬一(臣/)自聞¶
封㫖即由义安起程感激歡欣急願早承¶
㤙命適勞頓冒寒舊疾復作伏念(臣/)謬膺¶
封爵即為南服屏藩若不自愛其身病勢増劇是在(臣/)¶
　　家國為小而孤負¶
大皇帝如天之㤙負罪益重用敢禀明調治另改宣¶
<pb:KR2m0040_WYG_018-21b>¶
封日期焦急呻吟中感念無量¶
天㤙實為至優極渥淪肌浹髓夙恙頓除於十月十五¶
　　日敬謹領受¶
御詩¶
勅書從此司牧南交(臣/)世世子孫恪遵¶
聖訓永奉¶
大清(臣/)以西山布衣榮膺¶
封號自問無可報答惟於明年三月上旬起身赴京瞻¶
<pb:KR2m0040_WYG_018-22a>¶
　　仰¶
天顔恭祝¶
大皇帝八旬萬夀並兾日聆¶
訓諭稍得政治之本遵奉施行俾舉國臣庶䝉¶
庥實(臣/)之大願望也(臣/)仰感¶
隆㤙俯攄衷表謹遴選家臣阮宏匡宋名朗黎梁慎等¶
　　賫逓謝¶
㤙表文並謝儀欵闗¶
<pb:KR2m0040_WYG_018-22b>¶
　奏進再奉照向例今年正值(臣/)國嵗貢之期任土之¶
　　禮不敢稽曠謹接遣家臣陳登大阮止信阮偍等¶
　　将貢儀一併恭逓進闗伏望¶
聖㤙曲垂矜宥准¶
賜(臣/)所遣行价等名恭詣¶
闕廷瞻¶
覲並将謝儀貢儀¶
　上進庶得恪守舊章永覃¶
<pb:KR2m0040_WYG_018-23a>¶
新澤無缺共球之職不墜屏翰之修(臣/)下情無任瞻¶
天仰¶
聖激切願望之至謹奉表以¶
聞¶
　¶
　¶
　¶
　¶
<pb:KR2m0040_WYG_018-23b>¶
　¶
　¶
　¶
　¶
　¶
　¶
　¶
八旬萬夀盛典卷十八¶
