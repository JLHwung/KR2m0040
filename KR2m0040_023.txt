# -*- mode: mandoku-view; -*-
#+TITLE: 八旬萬壽盛典
#+DATE: 2015-08-24 22:52:22.843584
#+PROPERTY: ID KR2m0040
#+PROPERTY: BASEEDITION WYG    
#+PROPERTY: JUAN 卷二十三
<pb:KR2m0040_WYG_023-1a>¶
欽定四庫全書¶
八旬萬夀盛典卷二十三¶
聖功(六/)　(附載平定臺灣二/)¶
　　六月¶
駕駐避暑山莊以平定臺灣大功告成¶
御製記文勒碑於承徳府¶
　文廟¶
御製平定臺灣告成熱河¶
<pb:KR2m0040_WYG_023-1b>¶
　文廟碑文(戊申/)¶
昨記平定臺灣生擒二兇之事亦既舉平伊犂定回部¶
收金川為三大事専文勒太學其次三為誅王倫翦蘇¶
四十三洗田五以在内地懐慚弗薌其事而平定臺灣¶
介其間固弗稱勒太學然較之内地之次三則以孤懸¶
海外事經一年命重臣發勁兵三月之間擒二兇定全¶
郡斯事體大訖不可以不紀因思熱河¶
文廟雖承徳府學耶而余每至山莊必先瞻拜廟貌秋¶
<pb:KR2m0040_WYG_023-2a>¶
　仲丁祭常遣大學士行禮則亦天子之庠序矣且予去¶
　嵗籌畫臺灣之事日於斯¶
天祐予衷命福康安海蘭察率百巴圗魯以行及簡精兵¶
　近萬亦發於斯而諸臣涉重洋冒艱險屢戰屢勝不數¶
　月而生擒二兇且無一人受傷者是非¶
上蒼黙佑¶
　海神助順曷克臻斯則予感謝之誠兢業之凛亦實有¶
　不能已於言者籌於斯發於斯臻於斯¶
<pb:KR2m0040_WYG_023-2b>¶
　文廟咫尺我¶
　先師所以鑒而呵䕶者亦必在於斯記所謂受成告成¶
　正合於是地也則平定臺灣告成熱河¶
　文廟所謂禮以義起非創實因且予更有深幸於衷而¶
　滋懼於懷者予以古稀望八之嵗五十三年之間舉武¶
　功者凡六七胥善成其一惟征緬之事以其地卑濕瘴¶
　癘我軍染病者多因其謝罪求罷兵遂以振旅是其事¶
　究未成也近據雲南總督富綱奏報緬甸謝罪稱臣奉¶
<pb:KR2m0040_WYG_023-3a>¶
　貢之事命送其使至熱河将以賜宴施恵是則此事又¶
　以善成於斯矣夫奉¶
天治民百王誰不為天子而予以涼薄仰賴¶
祖宗徳施受¶
天地恩眷獨厚近八旬之天子蕆八事之武成於古誠稀¶
　示後有述使一事尚留闕欠予之懷慚終不釋也自今¶
　以後益惟虔鞏持盈與民休息敢更懷佳兵之念哉夫¶
天地天子之父母也子於父母之恩不可言報中心感激¶
<pb:KR2m0040_WYG_023-3b>¶
　弗知所云繫之辭曰¶
　瀛壖外郡閩嶠南區厥名臺灣古不八圗神禹所畧章¶
　亥所無本非扼要棄之海隅朱明之世始聞中國紅毛¶
　初據鄭氏旋得恃其險逺難窮兵力每為閩患訖無寧¶
　息¶
皇祖一怒遂荒南東郡之縣之闢我提封一年三熟蔗薯¶
　收豐漸興學校頗晉生童始之畏途今之樂土大吏忽¶
　之恣其貪取(臺灣逺隔重洋風濤冒涉其始陞調之員/原以為畏途既以該郡物產豐饒頗獲厚)¶
<pb:KR2m0040_WYG_023-4a>¶
　(利調任之員不以涉險為慮轉且視為樂土如近日福/康安等㕘奏文職自道員以至㕔縣武職自總兵以至)¶
　(守備千總巡查口岸出入船隻於定例收取辦公飯食/之外婪索陋規每年竟至盈千累萬而督撫大吏輒委)¶
　(之耳目難周不能詳查於是益無忌憚兹據㕘奏/不可以不分别嚴加懲治以儆官邪而申國憲)既嬉¶
　其文復恬其武匪今伊昔叛亂屢覩向辛丑年昨丙午¶
　嵗一貴爽文其亂為最(地方文武既皆習於恬嬉則文/員祇知傥慾壑豈復以撫字為)¶
　(心武員甚至縱兵離營牟利自總兵以下各衙門設立/四項聽差名目多者三百人少亦三十餘人存營之兵)¶
　(㡬無又豈復以操練為事以致奸民既得藉口更無畏/心煽誘愚民屢形叛亂其甚者如康熈辛丑年之朱一)¶
　(貴及昨丙午嵗之林爽文糾衆/戕官據城僣號更為罪大惡極)水陸提督發兵於外奈¶
<pb:KR2m0040_WYG_023-4b>¶
　相觀望賊勢張大(林爽文滋事之始水師提督黄仕簡/陸路提督任承恩一同帶兵渡海謂)¶
　(可即時撲滅不意南北互相/觀望遂致賊勢日益披猖)¶
天啓予衷更遣重臣百巴圗魯勇皆絶倫川湖黔粤精兵¶
　萬人水陸並進至海之濵(上年正月雖燭於㡬先命李/侍堯代常青為總督而以常)¶
　(青為将軍専司征勦常青究未經行陣祇能保守府城/不能奮加勦殺幸    天牖予衷六月内即諭令福康)¶
　(安入覲熱河繼而常青亦請㫖令簡重臣来閩随於八/月初命福康安為将軍海蘭察為㕘賛帶巴圗魯侍衛)¶
　(章京等百人並預調四川屯練二千廣東兵三千湖南/兵二千貴州兵二千水陸並進以待福康安至彼領勦)¶
　至海之濵崇武畧駐後兵到齊恬波徑渡一日千里以¶
<pb:KR2m0040_WYG_023-5a>¶
遲為速(叶/)百舟齊至¶
神佑之故(福康安等至厦門於十月十一日自大擔門/開舟連次遇風阻囘復在崇武澳守候逾旬)¶
(適四川屯練與廣西之兵踵至而風亦轉利遂於二十/八日申刻放洋至二十九日申刻兵船共百餘隻齊抵)¶
(鹿仔港千里洋面一日而達其始似覺遲滯而既渡之/後所向無前轉得迅蕆大功信非  神靈佑助何以至)¶
(是/)馳救諸羅郡賊蜂擁列陣以待不值賈勇如虎摶兔¶
案角隴種頃刻解圍義民歡動(維時賊匪久圍諸羅聞/大兵既至亦蜂擁迎拒)¶
(福康安海蘭察及巴圗魯等即日統兵前進勦殺/無算立即解圍義民等無不歡忻踴躍出城迎師)斗六¶
之門賊為鎖鑰大里之杙更無巢落長驅掃蕩如風捲¶
<pb:KR2m0040_WYG_023-5b>¶
蘀夜攜眷屬内山逃託(斗六門為賊門户最為險要官/兵乗鋭立㧞随即搗其大里杙)¶
(巢穴林爽文膽落連夜攜其家屬逃/至埔裏社一帶遂成釡底㳺魂矣)生畨化外然亦人¶
類怵之以威賚之以恵彼知畏懷賊竄無地遂以成擒¶
爽文首繫(先聞林爽文計窮即欲逃入内山而生畨狙/獷未必能喻利害或将逆首藏匿則難速蕆)¶
(預命福康安既怵以威復賚以恵生畨等果即傾心効/命協同官兵社丁人等竟於正月初四日在老衢﨑地)¶
(方将林爽文生擒解京俾元惡不致漏網可知凡/有血氣無不各知自為顧所以經理者得當否耳)狼狽¶
為奸留一弗可自北而南如上臨下(叶/)海口遮羅山塗¶
闗鎖遂縛大田畧無遺者(叶擒林爽文逃入内山勢已/成  荘大田在鳯山一路窺)¶
<pb:KR2m0040_WYG_023-6a>¶
　(伺府城慮其事急遁海而逸乃福康安悉心籌畫預令/烏什哈達帶水師兵丁絶其去路而分巴圗魯等為六)¶
　(隊各自山梁挨次排下四面合圍適值順風烏什哈達/水師兵丁連檣而至沿海宻布荘大田逃竄無路立即)¶
　(就擒並其頭目四十餘人無一脫者又殺賊衆二千餘/名又有逃入柴城瑯嶠各畨社者三百餘人被生畨等)¶
　(立即擒獻伏誅於是賊匪一/時殱戮殆盡合郡頓稱平定)二人同心其利斷金曰福¶
　康安智超謀深曰海蘭察勇敢獨任三月成功勲揚古¶
　今既靖妖孽當安民庶善後事宜康安並付定十六條¶
　諸弊袪故永奠海疆光我王度(此次臺灣用兵其始不/能滅賊非盡由士卒怯)¶
　(懦之故亦由領兵者不得其人遂至稽延時日若福康/安之智謀算無遺䇿海蘭察之勇敢所向披靡可謂一)¶
<pb:KR2m0040_WYG_023-6b>¶
　(時無兩而又同心共濟以此士卒用命勢如破竹未及/三月而大功告成洵能不負任使至於平定之後不可)¶
　(不亟籌善後之方以為永靖之計嗣據福康安奏定袪/除積弊十六條俱能悉心籌酌切中肯綮已令大學士)¶
　(九卿議行以後地方文武實力/遵守海疆庶可永慶安怙矣)凡八武成䝉佑自¶
天雖今耄耋敢弛惕乾如曰七徳實無一焉惟是敬勤勵¶
　以永年¶
　命以紀事語及平定臺灣功臣像賛序告成熱河¶
　　文廟碑記勒石臺灣及厦門¶
　　　乾隆五十三年三月十一日奉¶
<pb:KR2m0040_WYG_023-7a>¶
　上諭此次勦捕臺灣逆匪軍書籌筆宵旰焦勞一切𦂳¶
　　要機宜朕思慮所及随時指示福康安等禀承方略¶
　　擘畫周妥仰賴¶
上蒼眷佑於三月之間生擒二逆首全郡賊氛掃蕩無遺¶
　　現屆大功告蕆所有辦理此事顛末曾親製紀事語¶
　　二篇及平定臺灣功臣像賛序一篇備述用兵機要¶
　　及賞功罰罪諸大端而一本於敬¶
天勤民孜孜不怠之心宜勒之貞珉以昭彰癉著将御製¶
<pb:KR2m0040_WYG_023-7b>¶
　　文三篇用清漢字書冩發交福康安李侍堯於臺灣¶
　　府城及厦門二處建碑碣三座照依尺丈慎選石工¶
　　妥為鐫刻俾巖疆海徼咸喻朕勤政愛民明慎用兵¶
　　之意¶
　　　六月初三日奉¶
　上諭從前平定伊犂囘部大小金川皆於太學立碑以¶
　　示武功臺灣不過亂民聚衆海島一隅雖不值刋碑¶
　　太學而此次辦理迅速首夥生擒亦不可無紀實之¶
<pb:KR2m0040_WYG_023-8a>¶
　作朕現在駐蹕熱河欲将此次平定臺灣事蹟御製¶
　記文於熱河¶
文廟大成門廡内嵌石刋刻俾振武敷文盛軌永昭上¶
　塞俟記文製就後當一併發與福康安等在臺灣厦¶
　門等處配建碑亭勒石所有前次發去之御製文三¶
　篇著福康安等暫緩鐫刻俟此次記文發徃後一同¶
　敬謹摹勒庶規模丈尺咸歸畫一足以壯觀瞻而垂¶
　久逺¶
<pb:KR2m0040_WYG_023-8b>¶
命刻臺灣戰圗¶
製詩紀績¶
御製臺灣戰圗補詠四首(有序/)　(己酉/)¶
　丙戌年曾為西師戰圗補詠六首序而行之葢其事¶
　厯五嵗地逾萬里部為兩類故久稽博訪而後圗成¶
　兹臺灣之役雖越重洋至内山撫生畨然成功未至¶
　三月全師凱旋前席親詢厯厯明明故前已詠而後¶
　兹補隔嵗而蕆以全雖然余更有深懼於斯者焉二¶
<pb:KR2m0040_WYG_023-9a>¶
　　逆偝理倡亂¶
天鑒昭然其取滅亡固不待數計而龜卜也然而林爽文¶
　　既入内山欲南赴荘大田忽自疑而北返是一竒也¶
　　(林爽文當大里杙既破之後向南逃至集集埔小半/天山等處當欲直赴南路與荘大田合并因福康安)¶
　　(於南路阿裏山等處派兵預防竄逸並屢次拿獲林/爽文荘大田通信之人賊人彼此既不知去嚮而林)¶
　　(爽文似又不甘投奔荘大田處且其始本欲以内山/為遁跡之所以為官兵必不能窮追至此於是遲疑)¶
　　(向北復至生畨獅頭屋鼇等社不知福康安先已厚/賞諄諭各社協力同緝追奔數百里剿殺萬餘人遂)¶
　　(於老衢﨑地方/将林爽文擒獲)荘大田實近海而弗逃海以入内山¶
<pb:KR2m0040_WYG_023-9b>¶
　　又一竒也(荘大田聞福康安帶領巴圗魯及各省勁/兵過海亦知畏懼惟不能得北路林爽文)¶
　　(信息是以尚復窺伺府城但當大兵南下之時荘大/田在鳯山一帶距海甚近意其必即赴海逃遁以圗)¶
　　(倖免乃又被官兵追殺至極南瑯嶠山内而各社生/畨俱受福康安預飭非惟不敢容留並且一同堵截)¶
　　(於是官兵分隊四面合圍将荘大田及其大頭目/四十餘人一并生獲即此足騐    上蒼佑助也)幸¶
　　而福康安預諭内山生畨厚與賞項故内山之畨皆¶
　　為我用二逆皆為畨所遮以就我兵之擒是豈人力¶
　　哉¶
天也¶
<pb:KR2m0040_WYG_023-10a>¶
上天佑予並佑予所用之臣所發之兵不有圗形紀勣以¶
　　旌其勞亦非所以答¶
明賜而示後昆也且福康安者故大學士傅恒之子而孝¶
　　賢皇后之姪也使不能成此功朕必重罪之今幸成¶
　　此大功惬予之望不重賞以表忠則予為矯情其何¶
　　以勵衆臣哉故予之惬願在兹懼懷亦在兹觀斯文¶
　　者其庶㡬有以諒予乎亦庶㡬有以知予乎¶
　　　大埔林之戰¶
<pb:KR2m0040_WYG_023-10b>¶
　　諸羅圍解即進攻斗六門賊匪萬餘分據大埔林各¶
　　荘阻截道路福康安令普吉保等進攻大埔林鄂輝¶
　　等進攻大埔尾海蘭察等率兵馳射克其中林於是¶
　　大埔林大埔尾同時並潰追奔二十餘里殺賊六七¶
　　百名鎗斃賊目十餘人賊氣遂奪¶
　諸羅圍解迤南通(福康安等於上年十一月初八日既/解諸羅圍後自山麓以至瀕海村荘)¶
　(為賊所佔據者即日奮勇剿殺全行收復而普爾普亦/即将迤南至府城道路打通於是大兵得以専力直攻)¶
　(斗六門奪/賊要隘)斗六門當所必攻不與暇因操勝計破其堅¶
<pb:KR2m0040_WYG_023-11a>¶
乃易成功路經三埔皆酣戰賊擁千羣尚肆訌大膊大¶
鞣消頃刻雄風何異捲飛蓬¶
　　集集埔之戰¶
　賊巢既破林爽文同賊夥徃来水沙連之水裏社等¶
　處預為退守地步而集集埔為入山要路地形斜夹¶
　南北兩山中横大溪名濁水溪沿溪數萬畆田藉此¶
　灌溉賊匪壅遏溪水既為迫脅良民之計並壘石陡¶
　墈上阻溪自固及官兵至溪賊約萬餘人蔽牆發火¶
<pb:KR2m0040_WYG_023-11b>¶
　器官兵排鎗前進兼用大礟斃賊甚衆海蘭察等乗¶
　馬浮過福康安等督催官兵齊進人人泅水徑渡直¶
　摧賊壘自入内山戰功此為第一¶
攻開大里逆潜逃領衆進踪佈置牢齊率健兵涉溪險¶
别差精騎據峰髙(賊匪固守集集埔並於北山草嶺設/卡自防福康安派令普爾普許世亨)¶
(等由山路進攻及官兵過溪普爾普/等亦攻克草嶺前来㑹合痛加勦洗)有奔無路賊投水¶
(官兵既克集集埔雖将溪水當時開放而一時不能/盡瀉其老㓜婦女不及奔避投水死者不可勝數)恩¶
并威行士飲醪此是内山第一戰首兇将待釡其膏¶
<pb:KR2m0040_WYG_023-12a>¶
　　大武壠之戰¶
　小半天山戰勝之後林爽文旋即就擒福康安遂移¶
　師而南圗剿荘大田維時南路賊匪屯聚大武壠山¶
　内於是有大武壠之戰¶
首逆已從内山獲次惟南路大田(荘/)存(北路林爽文雖/已就擒而荘大)¶
(田在鳯山一帶尚復窺伺府城設令事急遁海逃逸勢/難捕獲迨後福康安令烏什哈達帶水師戰艦絶其去)¶
(路并即生擒大田真所/謂自作孽不可逭也)當車尚作螳臂計武壠安𫝊蟻¶
陣屯(福康安訽知南路賊匪屯聚大武壠山内令鄂輝/許世亨鳥什哈達六十七等於正月十九日帶兵)¶
<pb:KR2m0040_WYG_023-12b>¶
(前進賊匪放鎗礟抵禦官兵撲上山梁壓下赶過大武/壠河殺賊三百餘名生擒一百餘名適普爾普亦由内)¶
(山大埔等處捜勦至大武壠隘口帶領格綳額等分路/迎賊斬首四百餘級生擒一百二十餘名餘黨旋即潰)¶
(竄/)攫戾破堅千隊奮駾驚喙竄一時奔舟師更遣預防¶
海餘狽(林爽文為狼荘/大田則狽也)真成釡底魂¶
　　枋寮之戰¶
　餘匪自大武壠南下復在枋寮聚集福康安至牌頭¶
　即令海蘭察鄂輝等進剿福康安沿途捜捕随後接¶
　應殺獲無算荘大田勢已成擒矣¶
<pb:KR2m0040_WYG_023-13a>¶
枋寮武壠比鄰接敗後賊人聚守岑頗解沿山截後路¶
那防勦隊出深林(正月二十六日賊匪二千餘人沿山/抄截官兵後路海蘭察與賊遇即分)¶
(穆克登阿梁朝桂等備賊南來分許世亨六十七烏什/哈達等回兵迎擊而自由蔗園内出其不意横衝賊陣)¶
(射死賊目十餘人殺賊三百餘名乗勝追至海岸復殺/賊一千餘名其餘自行投海及擠入海淹斃者不計其)¶
(數奪獲馬匹鎗/礟器械甚夥)蜂屯蟻襍都喪膽倡亂呈奸爾悔心投¶
海沙蟲不計數大田山竄待生擒(荘大田若使預逃入/海當亦無計窮追惟)¶
(其奔竄内山於是福康安令巴圗魯等分隊合圍不啻/待擒伏法可知覆載不容斷難漏網有若陰奪其魄者)¶
(然/)¶
<pb:KR2m0040_WYG_023-13b>¶
　　七月¶
賜凱旋將軍福康安㕘賛海蘭察等宴並¶
命於臺灣建功臣生祠¶
御製賜凱旋將軍福康安㕘賛海蘭察等宴即席成¶
　　什¶
去年此際未登程蕆績今朝凱宴迎来徃算仍先一月¶
(福康安於上年八月初旬由山荘奉命前徃督剿/今以七月望後凱旋来此復命計期尚未及一年)驅馳¶
真是賴羣英國威海嶠揚惟烈¶
<pb:KR2m0040_WYG_023-14a>¶
祖徳山莊佑實明迴憶旰宵斯擘畫不徒勞耳慰猶誠¶
慰中豈不自懐慚何致愚民蹈法甘論武邉防乃就弛¶
曰文諸吏率為貪(臺灣設立總兵道府大員如果皆能/實心整頓奸匪何由匿跡乃武職不)¶
(以操防為事文職専以肥槖居心於是牟利遂致吏/治兵防日以廢弛而逆匪無所顧忌竟至釀成大案)僨¶
轅方悉誠吾過伏鑕奚辭信彼堪(逆首林爽文等滋事/之始總兵柴大紀始)¶
(則以囘郡調兵為辭繼則遷延不即前徃勦賊方以困/守諸羅邀予憐憫及福康安等至彼方悉其僨事之由)¶
(已令革職拿解治罪彼/實不能巧言置辨也)善後雖云大端定猶餘厪念望¶
東南(福康安於平定臺灣後命留彼詳酌善後事宜大/端已定惟是有治人無治法因思普吉保於臺灣)¶
<pb:KR2m0040_WYG_023-14b>¶
(總兵名望未足以資彈壓而奎林獲咎尚輕其操守訓/練乃所深信即令徃代普吉保為總兵庶可望其整勵)¶
(戎行俾東南海/隅永臻寕謐)¶
善後詳陳十六條用斯兩月駐成遥(臺灣善後事宜必/得福康安之忠誠)¶
(明練方可籌畫及詳陳事宜十六條果皆悉中弊源/命廷臣集議准行而福康安歸期以此遂遲兩月)抒¶
猷山海安萬姓錫宴君臣㑹一朝念汝父當惬懷永視¶
如子合受恩饒受恩饒處人知否不嗜殺邀¶
天恵昭(逆匪林爽文等固屬罪大惡極然亦有良民被/其迫脅者悉予駢誅亦殊可憫瀕行時因即諄)¶
(戒以脅従罔治之義而福康安果能體予之心専意生/擒渠魁惟抗拒者痛加剿洗凡歸降者概從寛貸即以)¶
<pb:KR2m0040_WYG_023-15a>¶
(不嗜殺一念乃其/克膺恩眷者也)¶
西域金川宴紫光臺灣凱席值山荘敢稱七徳七功就¶
(予自即位以來弗敢輕言用兵然前次平伊犂定囘部/收金川誅王倫翦蘇四十三洗田五及兹俘林爽文而)¶
(七要皆不得已而用之故皆仰邀功則天鑒俱獲成/功若唐太宗之侈陳七徳以為己    實自恧耳)又¶
報一歸一事償(徃嵗緬甸之役亦由事非得已彼時将/計日蕆事予以水土惡劣憐我将士多)¶
(受病者適緬酋亦籲求貸罪遂令撤兵乃二十年来業/已置之度外近據雲南督臣富綱奏新掌緬甸國事孟)¶
(隕進貢稱臣是此一事雖未就於當/年而此日之歸誠亦可償予夙願矣)戒滿持盈增惕永¶
安民和衆繫懷長養年歸政應非逺益此孜孜勵自强¶
<pb:KR2m0040_WYG_023-15b>¶
　　八月十九日奉¶
上諭前因臺灣賊匪剿捕完竣但該處民情剽悍雖經¶
　此畨懲創恐事過即忘不足令其怵目儆心常思安¶
　分特令於臺灣建立福康安海蘭察等生祠俾民人¶
　望而生惕昨據徐嗣曾奏臺灣應建生祠擬於御碑¶
　亭後附連建葢因思福康安海蘭察等帶兵渡臺勦¶
　賊固屬有功而李侍堯在泉州厦門一帶辦理軍需¶
　始終無悮徐嗣曾前赴臺灣帮辦善後一切亦為妥¶
<pb:KR2m0040_WYG_023-16a>¶
　協且督撫為守土大員若不得與帶兵之将軍㕘賛¶
　等同沐褒功之典亦恐該處民人意存輕視李侍堯¶
　徐嗣曾著准其一體列入俟生祠建竣後所有設立¶
　木牌福康安自當居中其左則海蘭察右則李侍堯¶
　左次普爾普右次鄂輝左再次徐嗣曾右再次舒亮¶
　並将御製功臣生祠詩一首誌事詩一首繕冩清漢¶
　字發徃一併刋刻碑旁以示朕優奨勤勞至意¶
御製命於臺灣建福康安等功臣生祠詩以誌事(戊申/)¶
<pb:KR2m0040_WYG_023-16b>¶
三月成功速且竒紀勲合與建生祠垂斯琬琰忠明著¶
消彼萑苻志黙移臺地期恒樂民業海灣不復動王師¶
曰為曰毁似殊致(近年以各省建立生祠最為欺世盜/名惡習因令嚴行飭禁並将現有者)¶
(概令毁去若今特命臺灣建立福康安等生祠實因臺/灣當逆匪肆逆以来茶毒生靈無慮數萬福康安等於)¶
(三月之内掃蕩無遺全郡之民咸登袵席此其勲績固/實有可紀且令奸頑之徒觸目警心亦可以潜消狠戾)¶
(是此舉似與前此之禁毁跡雖相殊而崇實斥虚之意/則原相同孰能横議且勵大小諸臣果能實心為國愛)¶
(民確有羙政者原/不禁其立生祠也)崇實斥虚政在兹¶
恩准臺灣生畨入¶
<pb:KR2m0040_WYG_023-17a>¶
覲其屋鼇社頭目華篤由東等聞¶
㫖准令入京即自行薙髪以表畏懷¶
　　(臣/)福康安等為恭摺具¶
　奏事竊查臺灣南北各路民人仰沐¶
恩施普加賑恤復於出力剿禦之村荘畨社¶
特賞匾額以昭奨勵民畨等感激歡呼歸荘益衆至内¶
　　山生畨等雖野性難馴而懾以兵威結以恩信未¶
　　嘗不深知感畏向来地方官視為異類阻其向化¶
<pb:KR2m0040_WYG_023-17b>¶
　　之心奸民等又復越界滋擾致啓釁端前臣追勦¶
　　逆匪時親至内山宣揚¶
威徳該生畨等皆知効順協力堵截實為出力可嘉兹¶
　　復欽奉¶
恩㫖令查明出力生畨優加¶
賞給派員前赴隘口𫝊¶
㫖加恩無不歡欣踴躍出於至誠伏思此等生畨既知¶
　　慕義自應廣示招徠民畨等得以共慶¶
<pb:KR2m0040_WYG_023-18a>¶
昇平相安無事臣曾遣熟悉畨情之貢生張維光至畨¶
　　社曉諭酌令生畨頭目數人照四川屯練土司之¶
　　例進京瞻仰¶
天顔使化外畨黎優霑¶
恩澤而海疆荒僻之地咸得被服¶
聲教永慶敉寧兹據張維光禀報生畨等極為欣悦情¶
　　願前徃如䝉¶
俞允請俟天氣涼爽交與徐嗣曾妥協辦理派員帶領¶
<pb:KR2m0040_WYG_023-18b>¶
　　於年前至京是否可行伏候¶
訓示奉¶
硃批覽¶
　　乾隆五十五年¶
恩准臺灣生畨入京恭祝¶
皇上八旬萬夀(生畨人名恭事詩覲日期暨宴賞儀物/    御製誌    分載典禮及    恩)¶
　　(賚/門)¶
　　福建巡撫臣徐嗣曾跪¶
<pb:KR2m0040_WYG_023-19a>¶
　奏為恭報臺灣生畨到省及臣帶領起程日期恭摺¶
　　奏¶
　聞事竊(臣/)前奉¶
上諭奎林奏稱獅仔等社生畨頭目懷目懷等一十二¶
　名籲懇祝釐洵屬好事徐嗣曽前已派令八月来京¶
　祝嘏即著帶領行走照料一切更為妥善欽此兹據¶
　　䕶送委員泉州府知府徐夢麟禀報内渡生畨頭¶
　　目一十二名及義民通事社丁等於四月初九日¶
<pb:KR2m0040_WYG_023-19b>¶
　　自鹿耳門開船仰賴¶
聖主洪福一路海波恬静十六日由厦門登陸於二十¶
　　八日行抵省城(臣/)當即𫝊見並著通事宣諭¶
聖恩優加賞待各畨目歡欣舞蹈咸頌¶
皇仁随令知府徐夢麟並添委延平協副将特克什布¶
　　協同管帶該畨目等於初三日自省起程按站行¶
　　走(臣/)亦即起程馳赴前途妥為照料計至七月初¶
　　旬定可前抵熱河親率該畨目共效¶
<pb:KR2m0040_WYG_023-20a>¶
嵩呼恭預臚歡¶
慶典所有䕶送起程日期各縁由理合恭摺奏¶
　聞伏祈¶
皇上睿鑒謹¶
　奏奉¶
㫖知道了¶
　　　(臣/)等謹案平定臺灣之役凡命将䇿兵籌餉蹙¶
　　　賊諸事宜悉由我¶
<pb:KR2m0040_WYG_023-20b>¶
　皇上燭照公明指畫詳慎迅成克捷所謂遲在任事¶
　　　之外臣而速在籌策之¶
　予心者二語實櫽括其要葢自小蠢初萌即勞¶
　睿算馳軍書而熟計易董帥以遄臨三月之間¶
　天聲逺懾遂使勇騰慣将氣奮義民組繫俘人渠魁¶
　　　並獲全郡因而底定應機之順莫逾於是焉觀¶
　　　夫¶
　　文廟告成¶
<pb:KR2m0040_WYG_023-21a>¶
祖徽善述所以迓¶
天地神明之佑者胥本兢兢業業以承之而刋圗繪像¶
　　　加爵建祠諸典¶
　宣威¶
　旌勇次第舉行從此民歡宅里之榮吏戒恬嬉之習¶
　　　烽塵息警薯蔗慶豐賴兹¶
　偉烈維揚允綏南嶠而屋鼇獅社之衆並得以優㳺¶
　　化宇効祝¶
<pb:KR2m0040_WYG_023-21b>¶
　添籌有共樂我¶
　　國家昇平悠逺之福於無疆者耳¶
　¶
　¶
　¶
　¶
　¶
八旬萬夀盛典卷二十三¶
