# -*- mode: mandoku-view; -*-
#+TITLE: 八旬萬壽盛典
#+DATE: 2015-08-24 22:52:23.899477
#+PROPERTY: ID KR2m0040
#+PROPERTY: BASEEDITION WYG    
#+PROPERTY: JUAN 卷六十五
<pb:KR2m0040_WYG_065-1a>¶
欽定四庫全書¶
八旬萬夀盛典卷六十五¶
恩賚(四/)　(本年蠲賦一/)¶
　　(臣/)等謹按通免天下田賦史不數覯自漢文帝下¶
　　詔勸農始見舉行然僅賜租稅之半厥施未溥唐¶
　　以後間有擇地量蠲計分遞免之事要亦不過偏¶
　　隅之恵及半之施已耳從未有如我¶
　國家履綏全盛制用阜財而猶叠沛¶
<pb:KR2m0040_WYG_065-1b>¶
皇仁正供普免至於四次之多者前此嵗丙寅庚寅丁¶
　　酉荷¶
闓諭者凡三已極敷施之渥至因時因事截漕發粟展¶
　　賑除逋數已百二十萬萬兹際¶
八袠昌辰¶
錫福元正復通免天下錢糧二千七百七十萬兩有奇¶
　　輪免三年而徧猗歟溥哉臣等仰惟¶
皇上富増五福之崇祿備四得之應而¶
<pb:KR2m0040_WYG_065-2a>¶
乾惕之慮著於¶
聖訓者恒謂天子安得有已財至於民皆蔵富而¶
天益示其無私嵗本占穰而¶
皇惟重夫行慶聖仁博濟上軼姚溈豈特漢唐捐租賜¶
　　復之詔為無足稱耶若夫減租及於業佃納秸貸¶
　　於邉屯寛海濱沙地之額徴停畨社苗人之供粟¶
　　凡此非常之¶
鉅澤曲逮靡遺宜乎隂陽協和雨風應候豐膏之所被¶
<pb:KR2m0040_WYG_065-2b>¶
　　胥天下而飫¶
仁化樂¶
夀愷之彌殷也乎¶
　　乾隆五十五年正月初一日¶
皇上以慶開八袠¶
特頒普免天下錢糧之¶
諭統計各直省額徴款項二千七百七十萬兩有奇全¶
　　行蠲免三年一週用溥¶
<pb:KR2m0040_WYG_065-3a>¶
錫羨延禧之至意¶
御製乾隆五十五年八十夀辰普免天下錢糧諭¶
朕頼¶
昊蒼眷佑既逾古稀欣開八袠幸得小康時懐大惕自¶
乾隆十年以迄四十二年特布恩綸普免天下錢糧業¶
經三次矣今嵗屆朕八旬夀辰仰荷¶
天¶
祖貽庥率土稱慶以至梯航重譯祝嘏来庭從古史牒¶
<pb:KR2m0040_WYG_065-3b>¶
實所罕覩是宜廣宣湛闓敷錫兆民用叶崇禧以答¶
嘉貺著将乾隆五十五年各直省應徴錢糧通行蠲免¶
其如何按年輪蠲之處著大學士㑹同户部即速核奏¶
遵行¶
　　大學士公(臣/)阿桂等謹¶
　奏為欽奉¶
上諭事本年元旦内閣奉¶
上諭著将乾隆五十五年各直省應徴錢糧通行蠲免¶
<pb:KR2m0040_WYG_065-4a>¶
　其如何按年輪蠲之處著大學士㑹同户部即速核¶
　奏遵行欽此欽遵臣等恭讀¶
恩綸仰見我¶
皇上福錫無疆化成乆道查乾隆十年二十五年四十¶
　　二年共普蠲過天下錢糧三次¶
深仁厚澤萬姓均沾兹復仰荷¶
聖徳以¶
八旬萬夀之昌期際¶
<pb:KR2m0040_WYG_065-4b>¶
五世一堂之盛㑹曠古希聞敷天共慶¶
蠲租賦而益阜盖蔵¶
念民依而彌臻康樂始和布令¶
特沛殊恩¶
命将五十五年各直省應徵錢糧通行蠲免¶
鴻施稠叠¶
聖徳彌綸此誠茅簷蔀屋屢沐¶
恩膏千古罕覯之¶
<pb:KR2m0040_WYG_065-5a>¶
盛典也(臣/)等謹查乾隆十年乾隆三十五年乾隆四十¶
　　二年普免天下錢糧除蘆課漕項例不蠲免外其¶
　　地丁錢糧額徴銀共二千七百七十萬一千餘兩¶
　　向係按照各省地丁數目均匀搭配分作三年輪¶
　　免但查分年輪免各直省邀¶
恩年分有越至一二年之後者究於¶
聖徳鴻慈一時未能溥徧且各省錢糧多寡不齊而需¶
　　用經費各有定制在有餘省分輪免之年自可無¶
<pb:KR2m0040_WYG_065-5b>¶
　　藉協撥其地丁較少之省向值輪免之年所需經¶
　　費或全數協撥或撥觧數成必湏另款籌酌轉滋¶
　　繁擾(臣/)等公同酌議擬将現在蠲免錢糧於五十¶
　　六年為始按照各直省實在額徴銀數将所属之¶
　　各府直𨽻州次第均匀搭配分作三次按年輪免¶
　　毎年應免三分之一仍按上三屆普免之例通計¶
　　三年一律蠲免仍令各該督撫府尹查明該年應¶
　　免府州先儘五十四年之灾緩各府州作為首次¶
<pb:KR2m0040_WYG_065-6a>¶
　　蠲免分别先後銀數造冊按年具題是一年之内¶
　　各直省均得仰沐¶
鴻慈在小民亦易於周知而於普沾¶
渥澤之中更少展轉撥觧之繁似較按省輪免尤為允¶
　　協至應徴地丁錢糧内随徴耗銀一項係充地方¶
　　一切公用並非觧部之款節次普免案内定議照¶
　　例輸納此次亦應照舊徴收留充地方公用其有¶
　　向年緩徴帶徴之項應於各該年徴收者不便以¶
<pb:KR2m0040_WYG_065-6b>¶
　　正項既蠲再行展限轉致下年新舊並徴應請遇¶
　　有緩徴帶徴錢糧省分仍於蠲免之年照例徴收¶
　　所有各省嵗需經費銀兩或有不敷户部臨時籌¶
　　酌辦理伏候¶
命下行文各該督撫府尹按照户部指示情節先行出¶
　　示曉諭並即悉心核議具題到部俟部覆到日再¶
　　行遵照辦理務使編氓均沾實恵為此謹¶
　奏奉¶
<pb:KR2m0040_WYG_065-7a>¶
㫖依議此次普免錢糧按照各直省額徴銀數将所属¶
　各府州次第搭配分作三次按年輪免通計三年一¶
　律蠲完較之按省分年輪免各省年分先後不同者¶
　似更覺恩施早被逺近齊沾至一省之中應免府州¶
　當先儘五十四年灾緩之區首先蠲免於灾黎更有¶
　裨益該督撫務湏悉心籌畫妥為分别辦理並督飭¶
　所属實力奉行務使編氓均沾渥澤毋令吏胥從中¶
　影射侵漁稍滋弊混以副朕行慶施恵敷錫兆民之¶
<pb:KR2m0040_WYG_065-7b>¶
　至意仍令各督撫自行具奏¶
　　是月初八日¶
詔直省地方官示諭紳衿富户量減佃民地租¶
　　内閣奉¶
上諭今嵗朕屆八旬夀辰敷錫兆民普天臚慶特降恩¶
　㫖将乾隆五十五年各直省應徴錢糧通行蠲免農¶
　民等皆可均沾恵澤因思紳衿富户田産較多之家¶
　皆有佃户領種地畆按嵗交租今業主概免徴輸而¶
<pb:KR2m0040_WYG_065-8a>¶
　佃户仍全交租息貧民未免向隅應令地方官出示¶
　曉諭各就業主情愿令其推朕愛民之心自行酌量¶
　将佃户應交地租量予減收亦不必定以限制官為¶
　勉强抑勒務使力作小民共享盈寧之樂以副朕孚¶
　恵閭閻廣宣湛闓至意¶
　　二月二十九日¶
詔免浙江省玉環㕔額徴租榖海寧州沙地租銀¶
　　内閣奉¶
<pb:KR2m0040_WYG_065-8b>¶
上諭本年朕八旬萬夀業經特降諭㫖将天下錢糧普¶
　行蠲免浙江省温州府所属玉環㕔額徴租榖及杭¶
　州府所属海寧州沙地租銀本不在應免之例第念¶
　此項銀榖按畆輸将實與地丁無異若照舊徴收小¶
　民未免向隅著加恩将玉環㕔租榖二萬二千餘石¶
　海寧州沙地租銀二千八百餘兩一體蠲免俾瀕海¶
　黎民均沾實恵該部即遵諭行¶
　　三月十二日¶
<pb:KR2m0040_WYG_065-9a>¶
詔免甘肅省臨邉各屬畨糧草束並免河東河西屯糧¶
　　草束十分之三¶
　　内閣奉¶
上諭本年朕八旬夀辰業經降㫖将各直省地丁錢糧¶
　普行蠲免甘肅省臨邉各属應徴畨糧草束及河東¶
　河西各属應徵屯糧本不在蠲免之例第念該省所¶
　徴糧草較多著照舊徴收小民未免向偶著加恩将¶
　臨邉各属畨糧草束一體蠲免其河東河西屯糧草¶
<pb:KR2m0040_WYG_065-9b>¶
　束亦著照上次之例蠲免十分之三俾邉省民畨共¶
　沾渥澤該部即遵諭行¶
　　三月十四日¶
詔免福建臺灣畨黎應徵供粟並免官荘租息銀兩十¶
　　分之三¶
　　内閣奉¶
上諭本年朕八旬夀辰業經降㫖将直省地丁錢糧普¶
　行蠲免臺灣府属有應徴供粟及官荘租息銀兩本¶
<pb:KR2m0040_WYG_065-10a>¶
　不在蠲免之例第念該省各府州縣錢糧俱已全行¶
　蠲免臺灣瀕臨海外若不獲一體邀恩畨黎等未免¶
　向隅著加恩将臺灣府属一㕔四縣應徴供粟按照¶
　内地之例分作三年輪免其官荘租息銀兩亦著蠲¶
　免十分之三以示加恵海疆至意該部即遵諭行¶
　　三月二十日¶
詔免烏嚕木齊額徴地糧三分之一¶
　　内閣奉¶
<pb:KR2m0040_WYG_065-10b>¶
上諭本年朕八旬夀辰業經降㫖将各直省地丁錢糧¶
　普行蠲免烏嚕木齊各州縣毎年額徴地糧本不在¶
　蠲免之例第念内地錢糧俱已全行蠲免該處若不¶
　獲一體邀恩邉氓未免向隅著加恩将烏嚕木齊所¶
　属各州縣户民額徴地糧七萬餘石豁免三分之一¶
　以示加恵邉黎至意該部即遵諭行¶
　　四月二十九日¶
詔免山西省太原等屬并口外各㕔應徴本色米折銀¶
<pb:KR2m0040_WYG_065-11a>¶
　　兩十分之三又大同等府應徴本色糧石和林格¶
　　爾等處牧厰地租各款全行蠲免¶
　　内閣奉¶
上諭山西省太原遼州等十六府州并歸化城應徴本¶
　色及清水河等㕔並太僕寺牧厰地畆應徴折色銀¶
　兩著仍照上届之例加恩蠲免十分之三其應徴本¶
　色之大同朔平二府及和林格爾等處新墾地畆應¶
　輸折色並荘頭退出招種地租銀兩又豐寧二㕔地¶
<pb:KR2m0040_WYG_065-11b>¶
　畆折色租銀亦照上届加恩一體蠲免以示朕普恵¶
　羣黎有加無已至意該部即遵諭行¶
　　六月初九日¶
詔免湖南省乾州等㕔縣額徴苖民雜糧¶
　　内閣奉¶
上諭湖南乾州鳯凰永綏三㕔并城步綏寧二縣毎年¶
　額徴苗民雜糧八百六十一石九斗三升著仍照上¶
　届之例加恩一律蠲免随同地丁分年輪豁所有應¶
<pb:KR2m0040_WYG_065-12a>¶
　徴兵糧等項亦著照上届蠲免苖糧之年另行動款¶
　撥支以示朕普恵邉黎有加無已至意該部即遵諭¶
　行¶
　　七月初六日¶
詔免陜西省應徴本色及學租各款額糧¶
　　内閣奉¶
上諭本年朕八旬夀辰業經降㫖普免天下錢糧令各¶
　省按照各府州分年輪蠲陜西省正項錢糧既經輪¶
<pb:KR2m0040_WYG_065-12b>¶
　免所有各㕔州縣尚有應徴本色起存並學租共糧¶
　二十萬五百一十五石草一萬五千六百三十五束¶
　棉花四十九斤零著仍照上届之例加恩一律蠲免¶
　以示朕普恵邉黎敷錫延禧至意該部即遵諭行¶
　　十一月三十日户部具題¶
恩蠲直省錢糧實數¶
　　户部謹¶
　題為各省分年輪免錢糧事該(臣/)等查得本年元旦¶
<pb:KR2m0040_WYG_065-13a>¶
　　欽奉¶
恩㫖普免各直省應徴錢糧當經大學士公阿桂等㑹¶
　　同(臣/)部議奏奉¶
㫖依議欽此欽遵辦理在案並節經(臣/)部行令各該省¶
　　造冊題報今據該督撫等陸續題奏到部(臣/)等逐¶
　　加查核統計各直省共額徴地丁等項實應蠲銀¶
　　二千七百七十萬一千餘兩(臣/)部通行各督撫等¶
　　一體遵辦謹将奉天等省　分年輪免錢糧數目¶
<pb:KR2m0040_WYG_065-13b>¶
　　一併開列恭呈¶
御覽¶
　　奉天省額徴地丁等銀三萬六千五百一十九兩¶
　　　乾隆五十六年輪免岫巖等一㕔四州縣額徴¶
　　　銀一萬一千九百四十三兩零五十七年輪免¶
　　　寧逺等四州縣額徴銀一萬二千三百六十六¶
　　　兩零五十八年輪免遼陽等四州縣額徴銀一¶
　　　萬二千二百一十兩零¶
<pb:KR2m0040_WYG_065-14a>¶
　　安徽省額徴地丁等銀一百五十七萬五千九百¶
　　　六十六兩零　乾隆五十六年輪免鳯陽等四¶
　　　府州属額徴銀五十二萬八千六百九十九兩¶
　　　零五十七年輪免安慶等五府州属額徴銀五¶
　　　十二萬五千三百五十五兩零五十八年輪免¶
　　　徽州等四府州属額徴銀五十二萬一千九百¶
　　　一十二兩零¶
　　江西省額徴地丁等銀一百八十萬四千六百五¶
<pb:KR2m0040_WYG_065-14b>¶
　　　十二兩零　乾隆五十六年輪免南昌等五府¶
　　　州属額徴銀六十萬二百二十五兩零五十七¶
　　　年輪免瑞州等四府属額徴銀六十萬四千六¶
　　　百四十兩零五十八年輪免撫州等五府属額¶
　　　徴銀五十九萬九千七百八十七兩零¶
　　浙江省額徴地丁等項銀二百四十五萬七千一¶
　　　百七兩零　乾隆五十六年輪免杭州等三府¶
　　　属額徴銀八十萬六千五百四十四兩零五十¶
<pb:KR2m0040_WYG_065-15a>¶
　　　七年輪免紹興等三府属額徴銀八十三萬四¶
　　　千二百二兩零五十八年輪免寧波等五府属¶
　　　額徴銀八十一萬六千三百六十兩零¶
　　湖北省額徴地丁等銀一百九萬三百二十四兩¶
　　　零　乾隆五十六年輪免漢川等一十六州縣¶
　　　衛額徴銀三十五萬七千九百四十四兩零五¶
　　　十七年輪免江夏等十五州縣額徴銀三十五¶
　　　萬八千一百六十一兩零五十八年輪免嘉魚¶
<pb:KR2m0040_WYG_065-15b>¶
　　　等四十七州縣衛額徴銀三十七萬四千二百¶
　　　一十八兩零¶
　　湖南省額徴地丁等銀一百一十三萬八千六百¶
　　　六兩零　乾隆五十六年輪免岳州等六府州¶
　　　属額徴銀三十七萬四千九十五兩零五十七¶
　　　年輪免衡州等四府属額徴銀三十七萬四千¶
　　　七百六十兩零五十八年輪免長沙等三府州¶
　　　属額徴銀三十八萬九千七百四十九兩零¶
<pb:KR2m0040_WYG_065-16a>¶
　　河南省額徴地丁等銀三百萬一千零一兩　乾¶
　　　隆五十六年輪免歸徳等四府属額徴銀一百¶
　　　一十九萬五千九百四十六兩零五十七年輪¶
　　　免開封等四府州属額徴銀九十三萬二千六¶
　　　百六十兩零五十八年輪免河南等五府州属¶
　　　額徴銀八十七萬二千三百九十五兩零¶
　　山西省額徴地丁等銀二百九十七萬六千三百¶
　　　二十四兩零　乾隆五十六年輪免大同等八¶
<pb:KR2m0040_WYG_065-16b>¶
　　　府州属額徴銀九十九萬四千二百七十五兩¶
　　　零五十七年輪免太原等六府州属額徴銀九¶
　　　十八萬三千四百二兩零五十八年輪免平陽¶
　　　等五府州属額徴銀九十九萬八千六百四十¶
　　　六兩零　又太原等府州并口外各㕔清水河¶
　　　豐鎮額徴本色米折等項欽奉¶
　恩㫖蠲免十分之三大同朔平二府額徴本色糧石¶
　　　和林格爾清水河朔平府豐鎮寧逺等處額徴¶
<pb:KR2m0040_WYG_065-17a>¶
　　　牧厰地租清水河㕔額徴草折等銀欽奉¶
　恩㫖全行蠲免共本色糧六萬三千三百八十六石¶
　　　零米折地租等銀四萬一千三百五十九兩零¶
　　　　乾隆五十六年輪免大同等八府属并口外¶
　　　各㕔三分本色糧四萬六千七百六十一石零¶
　　　清水河㕔三分米折銀五千一百兩零豐鎮㕔¶
　　　三分改徴銀五千九百三兩零和林格爾清水¶
　　　河二通判額徴新墾六旗厰地折色應全行蠲¶
<pb:KR2m0040_WYG_065-17b>¶
　　　免銀三千二百六兩朔平府同知額徴移駐官¶
　　　兵空出地基折色應全行蠲免銀三千八百三¶
　　　十七兩零豐鎮寧逺二㕔額徴太僕寺牧厰迤¶
　　　西地畆折色應全行蠲免銀一萬一千一百七¶
　　　十七兩零清水河㕔草折全行蠲免銀一萬二¶
　　　千一百三十六兩零　乾隆五十七年應免太¶
　　　原等六府州米豆榖一萬四千二百六十一石¶
　　　零五十八年應免平陽等三府州米豆榖二千¶
<pb:KR2m0040_WYG_065-18a>¶
　　　三百六十石零¶
　　甘肅省額徴地丁等銀二十八萬六千七百五十¶
　　　六兩零　乾隆五十六年輪免慶陽等三府州¶
　　　属額徴銀一十萬五千八百九十五兩零五十¶
　　　七年輪免鞏昌等二府額徴銀一十萬五千八¶
　　　十二兩零五十八年輪免蘭州等六府州属額¶
　　　徴銀七萬五千七百七十九兩零¶
　　四川省額徴地丁等銀六十六萬四千八百五十¶
<pb:KR2m0040_WYG_065-18b>¶
　　　二兩零　乾隆五十六年輪免龍安等七府州¶
　　　属額徴銀二十二萬七千二百一十一兩零五¶
　　　十七年輪免重慶等十一府州属額徴銀二十¶
　　　二萬二千二百六兩零五十八年輪免成都等¶
　　　五府州属額徴銀二十一萬五千四百三十五¶
　　　兩零　又龍安等府属及松潘等鎮營應徴夷¶
　　　糧米石并折徴銀兩本折¶
　貢馬折價等項應遵照上兩届之例一體蠲免打箭¶
<pb:KR2m0040_WYG_065-19a>¶
　　　爐等處土司三年一次納¶
　貢之本折馬匹亦准其于輪免之年蠲免一次¶
　　廣西省額徴地丁等銀三十九萬三千六百一十¶
　　　四兩零　乾隆五十六年輪免桂林等四府属¶
　　　額徴銀一十二萬六千九百三十五兩零五十¶
　　　七年輪免思恩府四府州属額徴銀一十三萬¶
　　　三千三百五十七兩零五十八年輪免梧州等¶
　　　四府属并崇善縣附徴恩城州田例柴馬等銀¶
<pb:KR2m0040_WYG_065-19b>¶
　　　一十三萬三千三百二十一兩零¶
　　雲南省額徴地丁等銀一十九萬九千七百八十¶
　　　四兩　乾隆五十六年輪免臨安等九府州属¶
　　　額徴銀六萬六千九百九十餘兩五十七年輪¶
　　　免雲南等七府州㕔属額徴銀六萬六千四百¶
　　　七十餘兩五十八年輪免大理等五府州属額¶
　　　徴銀六萬六千三百九兩零　又官庄項下實¶
　　　餘米折銀八千一百八十三兩零租息折徴銀¶
<pb:KR2m0040_WYG_065-20a>¶
　　　九百一兩零學租銀三十六兩零照例将在官¶
　　　租石免三徴七全免地丁銀兩扣存歸公　乾¶
　　　隆五十六年輪免臨安等六府州属額徴官庄¶
　　　米折應免三分銀五百六十兩零徴七銀一千¶
　　　三百八兩零應扣歸公全免地丁銀二百三十¶
　　　九兩零額徴租息免三銀二百六十四兩零徴¶
　　　七銀六百一十八兩零應扣歸公全免地丁等¶
　　　銀一百三十三兩零額徴學租免三銀二兩零¶
<pb:KR2m0040_WYG_065-20b>¶
　　　徴七銀六兩零五十七年輪免雲南等五府㕔¶
　　　属額徴官庄米折應免三分銀五百九十八兩¶
　　　零徴七銀一千三百九十七兩零應扣歸公全¶
　　　免地丁銀二百一十六兩零額徴學租免三銀¶
　　　八兩零徴七銀一十九兩零五十八年輪免大¶
　　　理等四府州屬額徴官荘米折免三銀一千二¶
　　　百九十五兩零徴七銀三千二十二兩零應扣¶
　　　歸公全免地丁銀六百四十兩零額徴租息項¶
<pb:KR2m0040_WYG_065-21a>¶
　　　下免三銀五兩零徴七銀一十二兩零應扣歸¶
　　　公全免地丁銀一兩零¶
　　貴州省額徴地丁等銀一十二萬一千五百四十¶
　　　二兩零内銀二萬七千八百二十七兩零改徴¶
　　　本色米三萬三千六百六十九石零實免地丁¶
　　　銀九萬三千七百一十四兩零　乾隆五十六¶
　　　年輪免貴陽等四府属額徴銀三萬八千三百¶
　　　三十二兩零改徴米五千八百五十九石零五¶
<pb:KR2m0040_WYG_065-21b>¶
　　　十七年輪免南籠等三府属暨仁懐同知額徴¶
　　　銀三萬二千二百二十六石零改徴米一萬五¶
　　　百六十六石零五十八年輪免都匀等六府属¶
　　　額徴銀二萬三千一百六十八兩零改徴米一¶
　　　萬七千二百四十三石零¶
　　福建省額徴地丁等銀一百二十二萬七千二百¶
　　　七十四兩零　乾隆五十六年輪免泉州等五¶
　　　府属額徴銀四十一萬五千九百五十六兩零¶
<pb:KR2m0040_WYG_065-22a>¶
　　　五十七年輪免福州等二府属額徴銀四十一¶
　　　萬四千六十二兩零五十八年輪免延平等五¶
　　　府州属額徴銀三十九萬七千二百五十五兩¶
　　　零¶
　　廣東省額徴地丁等銀一百二萬五千餘兩　乾¶
　　　隆五十六年輪免廣州等三府州属額徴銀三¶
　　　十四萬二千三百餘兩五十七年輪免恵州等¶
　　　三府属額徴銀三十四萬七千九百餘兩五十¶
<pb:KR2m0040_WYG_065-22b>¶
　　　八年輪免南雄等府州属額徴銀三十三萬四¶
　　　千八百餘兩¶
　　以上十五省經各該督撫府尹造冊題報(臣/)部查¶
　　與應蠲數目相符¶
　　吉林所属額徴地丁等銀六萬一千八百四十二¶
　　　兩零據該将軍等奏按照地方情形分作三年¶
　　　自乾隆五十六年起毎年蠲免一分銀二萬六¶
　　　百十四兩零¶
<pb:KR2m0040_WYG_065-23a>¶
　　吉林同知徴銀四萬九千四百八十六兩零毎年¶
　　　應免銀一萬六千四百九十五兩零¶
　　伯都訥徴銀一萬二百六十八兩零毎年應免銀¶
　　　三千四百二十二兩零¶
　　寧古塔徴銀二千五十二兩零毎年應免銀六百¶
　　　八十四兩零¶
　　三姓徴銀二十二兩零毎年應免銀七兩零¶
　　阿勒楚喀徴銀十一兩零毎年應免銀三兩零¶
<pb:KR2m0040_WYG_065-23b>¶
　　山東省額徴地丁等銀三百二十一萬七百五兩¶
　　　零　乾隆五十六年輪免濟南等四府州属額¶
　　　徴銀一百十萬七千五百九十餘兩五十七年¶
　　　輪免兖州等五府州属額徴銀一百一十萬五¶
　　　千八百八十餘兩五十八年輪免武定等三府¶
　　　属額徴銀九十九萬七千二百二十餘兩　又¶
　　　本年九月内該撫聲請将被水及勘不成灾之¶
　　　平原等四十一州縣本年錢糧同欽奉¶
<pb:KR2m0040_WYG_065-24a>¶
　諭㫖恵民一縣春收歉薄本年錢糧亦着加恩與各¶
　　灾地一體先行蠲免¶
　　陜西省額徴地丁等銀一百六十一萬一千四百¶
　　　一十八兩零　乾隆五十六年輪免延安等四¶
　　　府州属額徴銀四十六萬七千三百二十九兩¶
　　　零五十七年輪免鳯翔等七府州属額徴銀四¶
　　　十四萬二千四百二十三兩零五十八年輪免¶
　　　西安府属額徴地丁等項共銀七十萬一千六¶
<pb:KR2m0040_WYG_065-24b>¶
　　　百六十五兩零　又額徴民屯本色起存學租¶
　　　等糧二十萬五百一十五石零草一萬五千六¶
　　　百三十二束零棉花四十九斤零欽奉¶
　恩㫖一律蠲免　乾隆五十六年輪免延安等四府¶
　　　州属額徴民屯本色等糧三萬五千四百八石¶
　　　零本色草一萬五千六百三十二束零棉花四¶
　　　十九斤零五十七年輪免鳯𦍤等七府州属額¶
　　　徴民屯本色等糧四萬三千六百二十一石零¶
<pb:KR2m0040_WYG_065-25a>¶
　　　五十八年輪免西安府属額徴民屯本色等糧¶
　　　一十二萬一千四百八十五石零¶
　　直𨽻省額徴地丁等銀二百四十四萬七千七百¶
　　　八十一兩零　乾隆五十六年輪免順天等六¶
　　　府州属額徴銀八十四萬三百八十兩零五十¶
　　　七年輪免正定等三府属額徴銀七十九萬四¶
　　　千四百五十兩零五十八年輪免永平等八府¶
　　　州属額徴銀七十九萬九千九百五十一兩零¶
<pb:KR2m0040_WYG_065-25b>¶
　　江蘇省額徴地丁等銀二百三十五萬九千三百¶
　　　六十九兩零　乾隆五十六年輪免淮安等五¶
　　　府州属額徴銀八十二萬四千三百三十一兩¶
　　　零五十七年輪免江寧等三府属額徴銀七十¶
　　　三萬九千七百八十一兩零五十八年輪免常¶
　　　州等四府州㕔属額徴銀七十九萬五千二百¶
　　　五十六兩零¶
　　以上各省俱由該督撫将軍陸續題報(臣/)部查與¶
<pb:KR2m0040_WYG_065-26a>¶
　　應蠲數目相符仍令造具細冊備核等因奉¶
㫖依議¶
